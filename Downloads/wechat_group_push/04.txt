南無阿弥陀佛[合十][合十][合十]


http://jingwen.buddh.cn/mulu/xiao-bu(6).html

http://jingwen.buddh.cn/jing%20wen/xiaobu/xiaobu6-1.html


湘乡云门寺学修内容推送

2025 年 10 月 15 日

本生经（总序）因缘谭（一）远因缘谭








一 远因缘谭

善慧婆罗门据传，距今四阿僧祇十万劫之昔，有一名不死之城，彼处住一善慧婆罗门。父母皆生活清净之家系，远溯至七代间。关于族姓，无他人可非难之处，彼具秀丽可爱无上优美之容貌。彼不为他事，唯习婆罗门之学艺。

彼尚幼少，双亲逝去。殖其财产任务之执事，持铁制之帐薄前来，开启金、银、摩尼、真珠其它入宝之库，曰：「幼主，此为贵母君之物，此为贵父君之物，此为贵祖父、贵曾祖父之物。」告以远溯至七代间之财产，并谓：「请与收存。」贤明善慧自思：「积集如是财产，予父予祖及其它诸祖，往彼世未持一文而去。然予须作为持去之种子。」于是申告国王，击鼓巡回宣告都中，向大众诸人行施，自己出家，入苦行者之道。为明此意，此处须述善慧之古话。此一古话，出于佛种姓经1。然其中只列出偈语，不甚明了。是故本文各处，以偈文交互，语此古话。

不死城：去今四阿僧祇十万劫之昔，有充满十种声之不死之城。就此不死之城，佛种姓经中唱如下之偈：

四阿僧祇百千劫  不死城名美乐都
城中充满十种声  食物饮料俱丰盈
象声马声鼓螺声  车音小鼓笛铙钹
铜锣饮食招客声  十种音声宣全城
唱佛种姓经中偈
都中各般齐具备  一切业务此处有
城中备有七种宝  诸种之人来寻集
善业之辈来住此  繁荣犹如天人都
不死都中有一人  彼名善慧婆罗门
积聚数亿之财宝  多财多谷为巨富
彼为学生谙神咒  兼亦善通三吠陀
相术史传等诸道  彼已于此达极意


善慧之冥想某日，贤者善慧，于宫殿楼台之上，盘足独坐静思：「贤者！来世受生，实为苦痛，每出生处，身坏亦同；予为生老病死之身，予须求无生无老无病无苦无乐，清凉不灭之涅槃。解脱生死，趣涅槃者，必同归此路。」于是如是述偈：

予独坐时  如是思惟
再出生苦  身坏亦同
予为生老  病质之身
求无老死  平稳安乐
种种之尸  弃腐烂身
期待欲望  予皆离去
此道应有  此不能无
为脱生死  努力达道

有与非有、生死与涅槃彼更思惟：「于此世中应有苦痛相对之安乐，同此，有（生存）相对之非有（非生存）。恰似除热有寒生，亦不能无有贪欲尽时之涅槃。有邪恶贱相对无过之善良，邪生则（其相对为）弃一切生，想亦不能无有无生之涅槃。」于是如是述偈：

恰似有苦乐亦存
有有亦应望非有
恰似有热寒亦存
有三火时望涅槃
亦有善良有邪恶
生时亦应望不生

过在不求道之人彼更思惟：「恰如埋于粪堆中人，见远处有以五色莲花覆于大池时：『予应依何道，可往彼处？』当然寻探往其池之道。若彼不探寻〔往彼池之道〕乃非池之过；同此，洗净烦恼之垢，有不灭之大涅槃池，不寻探彼者，非不灭之大涅槃池之过。又恰由四方为盗贼所围之人，有其遁逃之路，若彼不遁逃，乃非路之过，是其人之过。同此，由四方为烦恼所围缚之人，虽有可达涅槃安全之路，若彼不求，非路之过乃人自己之过。又恰为疾病烦恼之人，可得愈病之医师，而不寻求医师以治愈其病者，此非医师之过。同此为烦恼病所扰之人，有善知方法可除烦恼之教师而不往探寻，此为其人之过，非灭烦恼教师之过。」于此如是述偈：

恰如陷粪中  见水满之池
达池不努力  过不在其池
洗净烦恼垢  见不灭之池
达池不努力  过不在其池
为敌遮四方  见有可退路
其人不遁出  过不在其路
烦恼遮四方  见有安全路
探路不努力  过不在其路

恰似罹病者  有可愈病人
彼不愈其病  过不在医师
烦恼之病苦  为病所苦恼
不往访其师  过不在导者

弃腐烂之身彼更思惟：「恰如爱好净身之人，弃自己头上垂下之死尸，心情愉快。予亦弃此腐烂之躯，为无希求之身而入涅槃城。恰如船夫，不顾旧船，而将弃之。予亦不顾此九孔滴漏之身，放弃而入涅槃城。恰如携种种宝与盗贼同行，为惧失己宝，舍弃盗贼而寻安全道。此易毁乏身，如同夺宝之贼；若予对此起爱着心，予将失尊道、法之宝。是故予弃如同盗贼之肉身而入涅槃城。」于此，如是述偈：

恰如垂首尸  厌恶而舍弃
弃此得安乐  自由善自主
如积种种尸  弃此腐烂身
以成为无欲  无希求之身
男女不净处  弃去不净物
无欲无希求  予舍此而去
积满种种尸  弃去此肉身
辨用不净处  予舍此而去
犹如其船主  舍弃破漏船
无欲无期待  予舍此而去
九孔常漏汁  舍弃此肉身
犹如彼船主  舍弃破漏船
恰如携宝人  与盗贼同行
恐惧失其宝  舍盗贼而去
然予此肉身  如同大盗贼
恐失幸福故  予舍此而去

善慧之出家修行如是贤者善慧，依种种譬喻，思惟与出离关联之意义，如前所述，将自家积蓄多量财宝大施喜舍，与乞食、旅人及其它之人。舍弃物质之欲及烦恼之欲，进入不死城。独自于雪山地方之有法山近处，以设道院、树叶之家，无五障之不便，说「如斯心寂」、具八种因缘之经行处，为获神通力，于道院中，脱弃九种不便之俗衣，着具十二种德之树皮衣，出家入仙人之道。如是出家后，舍弃八种不便之树叶家屋，往居十种便利之树下。避摄取诸谷类，唯食果实，唯坐或起立经行，精进努力，七日之内，获八定五力；如其所望，获得神通力。于此，如是述偈：

予如是思惟  数亿之财产
贫富咸施后  予入雪山中
距雪山不远  有名有法山
予修善道院  设一佳草舍
处离五不便  便利有八种
予设经行处  获得神通力
彼处予弃脱  九种不便衣
予着树皮衣  十二种便利
不便满八种  弃树叶家屋
予居往十种  便利之树下
莳收之谷类  一切皆避离
便利有果实  摘取任随予
坐立与经行  努力行精进
未经七日间  获得神通力

注1「五种之不便」：一、地面坚硬凹凸，二、场中有树木，三、矮树覆盖，四、过于狭窄，五、过于广阔。

2「八种之便利」：一、不取财物，二、适于托钵，三、依托钵安稳得食，四、王家压制人民而得财，托钵者不扰人民，五、不欲求他人之助，六、无盗贼夺物之虞，七、不亲近国王大臣，八、四方皆无障碍。此等亦谓沙门之乐。

3「九种之不便」：一、价高，二、他人所造，三、用之易污，污而须加洗染，四、用久须加补缀，五、难再求得，六、不适于苦行出家者，七、为外敌同受之物，须当心不为其取去，八、为用以饰身，九、镌带旅行，担心为行李之运载。

4「十二种便利」：一、价廉且甚适当，二、自手得造，三、用之难污，洗濯便利，四、用久无须缝纫，五、再求容易造得，六、适于苦行出家者，七、外敌取之无益，八、用之不为饰身，九、着之轻便，十、衣服受用，少起欲心，一一、造树皮衣，正当无过，一二、一旦失去，亦无可惜之心。

5「树叶家屋」并非粗糙之小屋，乃行者住家之总称。其八种不便：一为多费手续集合资材之建造，二、树叶、草、土剥落，须再复元，不断修理，三、坐卧适于老人，但于非时而起者，心不能住一境，且又不能不起，四、防止寒热，而使身体虚弱，五、入住者可行多类之恶事，覆藏招致非难，六、起执着为自己之物，七、成为有家之第二人，八、与虱、油虫、壁虎等同居一处，成为与极多数者同居。

6「十种之便」：一、手续少，唯往行处，二、少见烦扰，无须费心看顾，拂不拂扫皆乐用其处，三、无须非起不可，四、无覆藏可咎之事，因于此处为恶者，甚觉可耻，五、与屋外相同，无遮身体之物，六、无执着之事，七、弃屋内生活之爱着心，八、无多人共住云：「此予之家，汝可请出」之驱逐事，九、住者愉快，十、树下坐卧之处，到处容易获得，故无惜心。

燃灯佛之出世如是善慧行者，获神通力，享禅定之乐，度日之间，出世。此佛宿于母胎，生得菩提，转法轮时，大千世界，悉皆震动，扬大念声，现三十二种前兆。善慧行者，因享禅定之乐度日，不闻其声，不见前兆。于此，如是述偈：

          予达完成域          于教得自在
    胜者名燃灯          出世为导者
          佛宿胎出生          开悟虽说道
    予专乐禅定          不见四种相
          予专乐禅定          不见四种相    

燃灯佛来喜乐城尔时十力之燃灯佛与四十万之漏尽比丘等俱，渐次游行，到喜乐城，住善现大精舍。喜乐城住民风闻曰：「沙门长者燃灯，开最优胜之悟，转大法轮，渐次游行，到喜乐城，住善现大精舍。」人人持熟酥、生酥、其它之物及药品，衣服之类，亲手执香料、花鬘，倾心于佛法僧众，近佛之处，捧香礼佛，退坐一面。一同听闻说法，招待佛之明日供养，由座起立而去。

城民供佛翌日，彼等准备作大施食，装饰都城，修理十力者前来之道路，为水中断之处，投入土砂，平坦地面，撒银白色之砂，炒谷物及散花；用种种染色之布造旗飘扬，路傍排齐芭蕉树与满水之瓶。

善慧之飞行见闻尔时善慧行者，由自己之道院升空，飞行于诸人上方之空中，见者同大喜悦，以问诸人如何缘由：「君等为谁庄饰道？」于此，如是述偈：

         边都之土地          招奉如来至
   皆以欢喜心          清扫佛来路
         尔时予〔善慧〕      由于道院出
   以振树皮衣          飞升空中行
         见诸人兴奋          欢悦且狂喜
   彼由空中下          先向诸人间
      「众人起兴奋          欢悦且狂喜
   君等为何人          清扫此道路」

诸人答言：「善慧尊师，汝不知耶？燃灯十力佛，得正觉转大法轮，各处游行中，到着予等之都城，今住善现大精舍。吾等招待彼世尊，修理佛行道路。」善慧行者自思：「佛之声音，世所难闻，佛之出世谓更难值。予须与此诸人，共修佛来之路。」于是彼向诸人请曰：「汝等为佛，修此道路，亦请与予一处，予亦与汝等修道路。」诸人言：「同意。」知「善慧行者有神通力」，想出水所流失此处，即分担「此处与彼填补。」

善慧身俯泥土之上善慧对佛生起欢喜心：「予以神通力能修膳此处，然予修膳此处并未满足。今日予须作肉身之奉仕。」持运土块来，投入其处。彼于其处，修未终了间十力者燃灯有大威力、具六神通，随从得漏尽智等四十万人俱，天人捧天界之花环及香、奏天之音乐，诸人捧人界之香及花环，以无限佛力，如雄黄山顶狮子之走跳状，运捧其缮饰步行于道路。善慧行者睁目见从所修道路来之十力者，具三十二种大人之相，以庄严八十种随相，包以一寻量之光，作摩尼色于空中现种种之电光。佛体光明，如六金色之浓，或为花冠之形、或成对出现。彼礼拜此无上美颜自思：「今日予对佛呈奉生命之喜舍。」「请佛勿踏泥中，望踏如摩尼珠之板桥，与四十万诸阿罗汉俱，踏予之脊背而行，此亦即为予之永久利益与安乐。」彼解其发，敷羚羊之皮、发结、树皮之衣于黑色之泥上，彼如摩尼珠之板桥，卧于泥上。于此，如是述偈：

         彼等答予问        「此佛无比伦
   胜者名燃灯          出世为导者
   我等为此佛          净扫此道路」
         予闻彼语「佛」      直即起喜念
 「佛佛」频呼唤        予示满悦情
         喜悦立其处          兴奋而思惟
 「此处莳种子          机会莫空过
         汝等若为佛          净扫此道路
   与予一处所          予亦净扫路」
         尔时彼等许          与予一处地
   时予唯「佛佛」      念而扫道路
         处所未扫终          前来佛燃灯
   胜者大牟尼          六种神通力
   证得漏尽智          与彼离垢秽
   四十万众俱          缓步行此路
         众行迎拜礼          多数鼓打鸣
   人天欢呼声          扬震〔于四方〕
         天人见人间          人间见天人
   彼等同合掌          佛后相随行
         天人天界乐          人间人界乐
   乐器共打鸣          佛后相随行
        天之曼陀罗 1        莲华昼度树 2（珊瑚）
   天人升空中          处处散天华
         瞻波娑喇喇 3 4      尼泊龙树花 5 6
   奔那伽树花 7        启他佳香花 8
   地上诸人人          诸花向天投
         彼处予解发          兽皮树皮衣
   布敷泥土上          平铺卧俯伏
       「请佛弟子俱          皆踏予背行
   为予之利益          勿踏着泥土」

注 1 曼陀罗（Mandarava）译为圆华、适意华、珊瑚树花。

2 昼度树（Paricchattak）音译跛里耶多罗迦、波利质多罗、意译为昼度、天游，为忉利天中第一树之名。

3 瞻波（Campaka）译为占婆、金色花、黄花，为白黄色具有香气之花。

4 娑喇喇（Salala），香花之一种。

5 尼泊（N1pa）阿输迦花（无忧树花）之一种。

6 那迦（Naga）译为龙，此处为龙树花之意。

7 奔那迦（Punnaga）又译芬那迦花、亦名龙树花。

8 启他佳（Ketaka）为香花之一种。

善慧之誓愿彼俯伏卧于泥土上，再睁目时，拜观燃灯十力佛之尊严，彼如是思惟：「若此，予望灭尽一切烦恼，为僧团中之后辈，入喜乐城。但予无须虚伪为灭尽烦恼到达涅槃姿态之必要，应如燃灯佛达最上之觉者，载众人于法船，救脱轮回之海，而后予始入大涅槃，如是实与予相应。」彼决心结八法1当成佛，于是俯卧，如是作偈：

         予今卧地上          生起如是念
 「予今如有望          灭尽诸烦恼
         予今有何要          不装虚伪相
   予达一切智          成佛人天界
         予今有力量          独渡有何效
   予达一切智          以度人天界
         予今有力量          成为大力人
   予达一切智          以度众多人
         断轮回之流          灭除彼三有
   乘正法之船          度越人天界」
         然望成佛者          应结此八法
   人间得生男          有见佛因缘
   出家且具德          奉仕与愿心
   结此八种法          决心完成佛

注 1「八法」请参照第九偈。

燃灯佛之预言燃灯世尊，前来彼处，近至善慧行者之头而止立。如开镂有摩尼珠狮子之栏，佛睁五色净光之眼，见卧泥土上之善慧行者，佛以意识探向未来：「此行者决心成佛而卧此处。然行者之愿望能否达成？」佛知：「行者此后经四阿僧祇十万劫，将成名谓瞿昙佛。」佛立其处，向群众中预言，佛言：「汝等众人！见此处有极度苦行之行者，卧于泥土之上耶？」诸人：「尊师！予等确已见到。」佛：「彼决心要成佛而卧，其愿望必达。由此四阿僧祇十万劫后，将成名谓瞿昙佛。生于迦比罗卫城，母摩耶夫人，父净饭王，优婆帝沙（舍利弗）长老为最上首弟子，拘利多（目犍连）为第二弟子，阿难陀为佛侍者，谶摩长老尼为最上首之女弟子，乌婆罗般那（莲华色）长老尼为第二女弟子。智慧成熟，为大出家，行大精进，于榕树下受乳糜供养，往尼连禅河之畔，登上菩提道场，于阿说他（菩提）树下得上正觉。」于此，如是述偈：

         燃灯知世间          相应受供养
    予之头边立          而为说此语
        「见结发行者          极度行苦行
    经由无量劫          出世彼成佛
          如来降生处          城名迦比罗
    遁出由乐都          精进行难行
          如来〔行苦行〕      牧羊树下坐
    供养受乳糜          入尼连禅河
          胜者由河出          往岸纳乳糜
    寻访善整道          附近菩提树
          最上菩提场          为行右绕礼
    菩提树下觉          有大荣誉人
          此佛之出生          母名为摩耶
    父名净饭王          彼名为瞿昙
          离贪成无漏          得定心寂静
    舍利弗目连          上位二弟子
          谶摩莲华色          上位女弟子
    侍者阿难陀          常随于胜者
          离贪成无漏          得定心寂静
    世尊菩提树          名为阿说他」

人天欢喜善慧行者云：「佛言予之愿望将可达。」充满喜悦。诸多群众闻燃灯十力者之语，皆大欢喜曰：「善慧行者为佛种、佛芽。」彼等更如是思惟而立愿：「恰如渡河，直向不能得渡时，由河之上游向下方得渡，予等依燃灯十力者之教，不得入向果者，于善慧行者成佛时，将能于尊者面前，得入向果。」燃灯佛称赞菩萨，捧八握之花，行右绕礼而去。又四十万之漏尽者等，礼拜菩萨捧香、花环而去。人间与天人亦同样以捧物礼拜菩萨而去。

汝必成佛大众去后，俯卧之菩萨起云：「予且调摄波罗蜜。」于积花之上盘足而坐。菩萨斯坐，一万大世界1（铁围界）之天人聚集，扬欢呼之声曰：「善慧尊者！昔诸菩萨，『调摄波罗蜜』而坐时，预现前兆，今日尊者亦预现无余。尊者汝必成佛，予等善知。人前现此兆者，其人必定成佛。汝自精进，坚强努力。」诸人以种种之语，称赞菩萨。于此，如是述偈：

       闻此大仙语          人天皆喜悦
「彼为佛种子          彼为佛幼芽」
        欢呼之声扬          拍手笑声喧
  人天十千界          合掌为礼拜
        我等于此世          不得解佛教
  待等于来世          当面会行者
        恰如渡河人          不能着对岸
  指下游渡场          如同渡大河
        燃灯胜者去          我等时已过
  待等于来世          当面会行者
        相应受捧物          燃灯知世间
  称赞予之行          去时举右足
        在场胜者子          皆行右绕礼
  人龙干闼婆          拜予而离去
        世间之导者          弟子众俱去
  尔时予喜悦          心欢由座起
        尔时予心乐          以乐为悦乐
  浸润欢喜情          盘足为静坐
        盘足静坐时          予如是思惟
「予专修禅定          上智达彼岸
       于此千世界          无等予仙士
  无比神通法          予已得此乐」
        予盘足而坐          十千世住者
  出言发大声        「知汝必成佛
        昔日诸菩萨          盘足为严坐
  彼等之前兆          今日再现前
        寒去热亦退          此等之前兆
  今日得出现          知汝必成佛
        十千之世界          无音亦无骚
  前兆今日现          知汝必成佛
        大风亦不吹          大雨不降注
  前兆今日现          知汝必成佛
        陆生水生花          皆立即开花
  前兆今日现          知汝必成佛
        蔓草与树木          立即结果实
  前兆今日现          知汝必成佛
        空中地上宝          皆共立放光
  前兆今日现          知汝必成佛
        人天界乐器          立即发音声
  前兆今日现          知汝必成佛
      种种色之花          立即由空降
  前兆今日现          知汝必成佛
       大海水涨满          十千界震动
  前兆今日现          知汝必成佛
       地狱一万火          立即皆消灭
  此火今日消          知汝必成佛
       太阳无晕昙          星光总显现
  前兆今日现          知汝必成佛
       天上雨不降          地上水涌出
  今日地涌泉          知汝必成佛
       星群与星斗          空座有光辉
  氐星与月合          知汝必成佛
       栖穴栖窟者          出来依己意
  今日出栖处          知汝必成佛
       生者无不平          立即皆满足
  今日皆满足          知汝必成佛
       尔时病已愈          嫌恶之念消
  前兆今日现          知汝必成佛
       尔时贪欲减          瞋恚愚痴消
  今日总消失          知汝必成佛
       尔时无怖心          今日亦无之
  我等依此兆          知汝必成佛
        尘土不上散          今日亦得见
  我等依此兆          知汝必成佛
        可厌香亦消          天上香吹来
  今日此香吹          知汝必成佛
        除无色界天          一切天人现
  彼等今日现          知汝必成佛
        诸到地狱者          立即皆出现
  彼等今日现          知汝必成佛
        尔时壁户石          此等无障碍
  此等同虚空          知汝必成佛
        无论死与生          剎那皆不起
  此等今日现          知汝必成佛
        坚执力精进          不止亦不退
  我等今知此          汝必成为佛」

注 1 大世界Cakkavala为铁围山之原语，指四大洲及其周围大海所围绕之连峙山脉。亦为指依此山脉所围绕之世界，故此译为「大世界」。

佛语无虚妄菩萨闻燃灯十力者与一万大世界天人等语，愈益得力，如次思惟：「佛语无虚妄，佛语无违误。恰如投空落下土块，生者必死，夜明日升，狮吼出穴，孕妇产子，决难更动。而佛语决不虚伪，亦复如是。予必将成佛。」于此，如是述偈：

    一一八        予闻佛之语          十千世界人
            大满欢喜悦          尔时予思惟
    一一九      「佛语无二意          胜者无语妄
            佛无伪装事          予将必成佛
    一二○        如土块投空          必然落地上
            如此尊佛语          确实而不变
    一二一        如诸生物死          确实而不变
            如此尊佛语          确实而不变
    一二二        如夜分之尽          太阳必东升
            如此尊佛语          确实而不变
    一二三        如狮之出穴          必作狮子吼
            如此尊佛语          确实而不变
    一二四        如宿母胎者          终必出其胎
            如此尊佛语          确实而不变」

布施波罗蜜如斯断定，「予必成佛。」然成佛之基本，应为穿凿之法，「然成佛根本之法在于何处；为上方、下方、四方之隅耶？」探寻周遍法界，发现昔日诸菩萨第一为行布施波罗蜜。于是予作如此之言以自诫：「贤者善慧！汝此后应完成第一之布施波罗蜜。恰如倾倒之瓶水倾出，不能再如原样收容。一切财产、名誉、妻子、肢体，应毫不吝惜，任随来乞者之愿，悉皆施舍无余。坐于菩提树下而成佛。」彼决心坚持第一布施婆罗蜜。于此，如是述偈：

    一二五        于是于诸处          予探如来本
            上方与下方          十方之法界
    一二六        当予探寻时          第一布施度
            古之诸大仙          依此为大路
    一二七      「若欲得菩提          先行第一度
            布施波罗蜜          坚持达成满
    一二八        水满之水瓶          如何使倾覆
            余水尽倾出          更无留止处
    一二九        然见乞物者          不问尊与卑
            行施无余所          犹如覆水瓶」

护戒波罗蜜尔后彼思：「成佛之基本法，应非止此。更发现第二之护戒波罗蜜。」彼如是思惟：「善慧贤者！汝此后须完成护戒波罗蜜，恰如牦牛，不顾生命，只重其尾。汝亦今后不顾生命，唯重护戒成佛。」彼决心坚持第二护戒波罗蜜，于此，如是述偈：

    一三○        成佛基本法          非惟此一端
            熟他菩提法          于此须探寻
    一三一        当予探寻时          第二护戒度
            古之诸大仙          依此为行所
    一三二      「若欲得菩提          次行第二度
            护戒波罗蜜          坚持达成满
    一三三        恰如牦牛尾          有物牵挂时
            待死于彼处          彼不损其尾
    一三四        于此四阶级          护戒达成满
            常行守护戒          如护牦牛尾」

出离波罗蜜尔后彼思：「成佛之基本法，应非止此。」彼更探寻，发现第三之出离波罗蜜，彼如是思惟：「善慧贤者，汝此后须完成出离波罗蜜。恰如久住牢狱，厌此无爱着心，不欲思住其处。同此，汝见一切生有亦与此牢狱相同。厌此一切生有，望脱离之，唯有向出离之道。如是汝将成佛。」彼决心坚持第三出离波罗蜜。于此，如是述偈：

    一三五        成佛基本法          非惟此一端
            熟他菩提法          于此须探寻
    一三六        当予探寻时          第三出离度
            古之诸大仙          依此为行所
    一三七      「若欲得菩提          次行第三度
            出离波罗蜜          坚持达成满
    一三八        恰如久在狱          苦痛起烦恼
            彼处无爱着          唯欲力脱离
    一三九        一切之生有          视之如牢狱
            为由此脱出          速向出离道」

智慧波罗蜜尔后彼思：「成佛之基本法，应非止此。」彼更探寻，发现第四之智慧波罗蜜，彼如是思惟：「善慧贤者！汝此后须完成智慧波罗蜜。无论尊卑，皆勿轻视，亲近问讯，一切贤者。恰如巡回托钵比丘，卑贱或其它种种差别之家，次第行乞，皆勿轻视，以得资粮。同此，汝向一切贤者，亲近问讯，汝将成佛。」彼决心坚持第四之智慧波罗蜜。于此，如是述偈：

    一四○        成佛基本法          非惟此一端
            熟他菩提法          于此须探寻
    一四一        当予探寻时          第四智慧度
            古之诸大仙          依此为行所
    一四二      「若欲得菩提          次行第四度
            智慧波罗蜜          坚持达成满
    一四三        如比丘乞食          贵贱中间家
            一一皆无漏          斯得己资粮
    一四四        汝常问知者          智慧波罗蜜
            力行得成满          到达上菩提」

精进波罗蜜尔后彼思：「成佛之基本法，应非止此。」彼更探寻，发现精进波罗蜜。彼如是思惟：「善慧贤者！汝此后须完成精进波罗蜜。恰如兽王狮子，一切动作1，坚强精进。同此，汝于所有生存中，于一切动作，高强精进，必将成佛。」彼决心坚持第五之精进波罗蜜。于此，如是作偈：

    一四五        成佛基本法          非惟此一端
            熟他菩提法          于此须探寻
    一四六        当予探寻时          第五精进度
            古之诸大仙          依此为行所
    一四七      「若欲得菩提          次行第五度
            精进波罗蜜          坚持达成满
    一四八        恰如兽中王          狮子之坐立
            坚强常精进          心强意气高
    一四九        所有生存中          精进汝坚持
            精进波罗蜜          成满得成佛」

注 1 动作（jriyapatha）通常译为四威仪，谓行住坐卧四种之动作。

堪忍波罗蜜尔后彼思：「成佛之基本法，应非止此。」彼更穿凿〔探寻〕，发现第六之堪忍波罗蜜。「善慧贤者！汝此后须完成堪忍波罗蜜。无论受褒与贬，唯有宽恕之。恰如大地，无论人投清净不净之物，大地于彼，无亲无怨，只有宽恕忍耐。同此，汝于褒贬，惟有宽恕，遂将成佛。」彼决心坚持堪忍波罗蜜。于此，如是作偈：

    一五○        成佛基本法      非惟此一端
            熟他菩提法      于此须探寻
    一五一        当予探寻时      第六堪忍度
            古之诸大仙      依此为行所
    一五二      「堪忍波罗蜜      汝今须坚持
            心由此不离      达无上菩提
    一五三        净与不净物      一总投大地
            大地皆堪忍      无瞋亦无慈
    一五四        称扬与毁訾      一切皆宽恕
            堪忍度成满      得达上菩提」

真实波罗蜜尔后彼思：「成佛基本法，应非止此。」彼更穿凿〔探寻〕，发现第七之真实波罗蜜。彼如是思惟：「善慧贤者！汝此后须完成真实波罗蜜。即使雷落头上，又财宝为或为其它物，利欲心等，（应知此而善）止吐虚言。恰如晓之明星，以通所有时季，亦不弃自己应行之路而行他路，必取自己之路。同此，汝如不弃真实，不吐虚言，必将成佛。」彼决心坚守真实波罗蜜。于此，如是述偈：

    一五五        成佛基本法          非惟此一端
            熟他菩提法          于此须探寻
    一五六        当予探寻时          第七真实度
            古之诸大仙          依此为行所
    一五七      「真实波罗蜜          汝今须坚持
            于此语不违          汝将成菩提
    一五八        恰如晓明星          人天界无比
            无论何时季          不由其道逸
    一五九        汝亦于真实          勿由其道逸
            真实度成满          达无上菩提」

决定波罗蜜尔后彼思：「成佛之基本法，应不止此。」彼更穿凿探寻，发现第八之决定波罗蜜。彼如是思惟：「善慧贤者！汝此后须完成决定波罗蜜。决定之后，决不可动。恰如山由各方来风吹打，不震不动，惟立自之场所。同此，汝自决定场所不动，必将成佛。」彼决定坚守第八之决定波罗蜜。于此，如是述偈：

    一六○        成佛基本法          非惟此一端
            熟他菩提法          于此须探寻
    一六一        当予探寻时          第八决定度
            古之诸大仙          依此为行所
    一六二      「第八波罗蜜          汝今须坚持
            于此不动摇          汝达上菩提
    一六三        山由盘石成          坚立为不动
            强风吹不震          峙立于其处
    一六四        汝亦于决定          常应为不动
            决定度成满          得达上菩提」

慈波罗蜜尔后彼思：「成佛之基本法，应非止此。」更又穿凿探寻，发现第九之慈波罗蜜。「善慧贤者！汝此后项完成慈波罗蜜。对己利与不利，皆以同心持之。恰如于水，善人恶人，同等感受冷气。如此，汝对所有生物，以慈爱之情，怀等同心，怀等同心，遂将成佛。」彼决心坚持第九之慈波罗蜜。于此，如是说偈：

    一六五        成佛基本法          非惟此一端
            熟他菩提法          于此须探寻
    一六六        当予探寻时          第九为慈度
            古之诸大仙          依此为行所
    一六七      「若欲得菩提          次行第九度
            慈爱无比类          汝今须坚持
    一六八        恰如有清水          为除诸尘垢
            善人与恶人          寒冷同感受
    一六九        利者不利者          慈受平等心
            满慈波罗蜜          达得上菩提」

舍波罗蜜尔后彼思：「成佛基本法，应非止此。」彼更穿凿探寻，发现第十之舍波罗蜜。彼如是思惟：「善慧贤者！此后汝须完成舍波罗蜜。苦乐平等，宛如大地，净不净物，平等受之同此，汝亦苦乐平等，汝将成佛。」彼决心坚持遂行第十之舍波罗蜜。于是如是述偈：

    一七○        成佛基本法        非惟此一端
            熟他菩提法        于此须探寻
    一七一        当予探寻时        第十为舍度
            古之诸大仙        依此为行所
    一七二      「第十波罗蜜        汝今须坚持
            坚固无可比        证得上菩提
    一七三        如弃染净物        皆投于大地
            忿怒与慈爱        弃之见平等
    一七四        对于苦与乐        汝常使平衡
            满舍波罗蜜        达得上菩提」

三种波罗蜜而彼思惟：「于此世界，菩萨完全应行使成熟菩提成佛之基本法，惟此十波罗蜜而无其它，此十波罗蜜，上至虚空，下至地上，无论东西其它各方，惟自住于心之内部。」彻观如是住于内心之〔此十波罗蜜〕，一总紧密再三顺逆思惟。执终而遂初，执初而决终，执中间而果两端，执两端而果中间。舍肢体而为波罗蜜，舍自然之物而近于小波罗蜜，舍生命而为最上义波罗蜜。此十波罗蜜，十近小波罗蜜与十最上波罗蜜，如对于流出之油一齐混合，可棒搅须弥山、回旋大海水。彼如是思此十波罗蜜时，依其法之威力，使四那由他1二十万由旬2厚之此大地，如象踏葭束，机押甘蔗，发大音而震动。又如陶工及油榨机车轮之旋转。于此，如是述偈：

    一七五      「此世熟菩提          惟有如此法
            无他能胜者          汝今须坚持」
    一七六        性质与精髓          形象并思惟
            依此法威力          清净世界震
    一七七        如压甘蔗机          大地摇且鸣
            又如机车轮          旋转为震动

注 1 那由他（Nahuta），一千万之四乘幂，即于一之后附二十八数之零。

2 由旬（Yojana），约为九哩。

大地震动大地震动，喜乐城住民等，不能起立，如世间末日之风，吹倒大沙罗树，人人气绝闷倒。磁瓶或其它陶工所器物，转碾相击粉碎。群众战恐，往燃灯世尊之处曰：「此龙之卷起耶？或此是鬼怪、天人、夜叉何者而起耶？非予等所知，然群众皆起烦恼。此为世界之祸或福耶？请佛详细示知。」燃灯佛曰：「汝等勿恐怖，此非降临灾祸之因，今日予曾预言『善慧贤者，于未来世，成瞿昙佛。』彼今思惟十波罗蜜。依其法之威力，使一万世界全体震动。」于此，如是述偈：

    一七八        随侍佛群众          失神皆震恐
            彼等于大地          倒卧不能起
    一七九        陶工所造器          数百数千瓶
            其处互相击          打碎成粉末
    一八○        战栗心震恐          心病群众集
            来至燃灯所          请佛为开示
    一八一      「世将起何事          福耶抑祸耶
            世人总烦恼          乞攘有眼者
    一八二      「尔时大牟尼 1        燃灯示彼等
            此大地震动          安心勿怀恐
    一八三        今日予预言          示知彼青年
            行古胜者法        『来世将成佛』
    一八四        成佛基本法          无余彼思惟
            为此大地震          十千人天界」

注 1 原典Sada为「常」之意，乃Tada（尔时）之误，异本有为后者。

群众欢喜群众闻如来语，皆大欢喜。携花环、香及涂香，出喜乐城，赴菩萨处，捧花环诸物礼拜，行右绕礼，然后还都。菩萨思惟，十波罗蜜，誓坚精进，由座起立，于此，如是述偈：

    一八五        群众闻佛语          心始得安宁
            一总来予所          再向予礼拜
    一八六        予持佛之德          予心甚坚固
            尔时拜燃灯          予由座起立

诸天赞祝菩萨由座起立，一万世界诸天人等，皆来集，捧献天界花香，述赞祝之辞曰：「尊贵之善慧行者，今日汝于燃灯十力者足下立大愿，愿汝成就无障碍，勿怀怖畏，无大惊险，体无少病，速行波罗蜜，证正菩提。恰如开花结实之树，时来花放实出；汝亦适时勿过，实现最上菩提。」如是祝辞终了，彼等各归天界。菩萨为诸天盛称，自谓：「予将完成行此十种波罗蜜，将于四阿僧祇十万劫后成佛。」彼决心坚持精进，飞上空中，往雪山地方而去。于此，如是述偈：

    一八七        天人与人间          天界与人界
            由予之座起          散香撒诸花
    一八八        天人与人间          确知予幸运
          「汝之愿甚大          如望汝得果
    一八九        攘解一切祸          愈除一切病
            汝无诸障碍          速证大菩提
    一九○        恰如时间到          花树花开放
            然而大雄者          汝开佛智花
    一九一        一切正觉者          行十波罗蜜
            然而大雄者          亦行十度果
    一九二        一切正觉者          开悟菩提场
            然而大雄者          亦悟胜菩提
    一九三        一切正觉者          皆为转法轮
            然而大雄者          汝转大法轮
    一九四        恰如十五日          证亘月轮辉
            然而汝心满          辉宣十千界
    一九五        脱出罗睺口 1        日轮之热耀
            汝亦以尊严          解脱世人耀
    一九六        恰如诸河川          同流入大海
            人天共两界          皆流入汝所」
    一九七        彼受此等赞          坚持十种法
            遂行此等法          尔时彼入林

注 1 罗睺（Rahu）为阿修罗王之一，往昔之人信日蚀月蚀乃阿修罗王吞日月。

──善慧故事谭终──

其后之燃灯佛喜乐城之住民还都，以佛为上首及比丘僧等行大布施。佛为彼等说法，多人受三归戒，出喜乐城，更于一生间，随顺诸佛之行而行，入于无余涅槃。就彼应述之事，于佛种姓经中，尽述无遗。于同经中，如是述偈：

    一九八        彼等行供养          佛与比丘众
            归依燃灯佛          世间之导者
    一九九        使住三归依          或住于五戒
            其它之信者          使住十种戒
    二○○        或与沙门道          四种最上果
            或与无比法          四种之解说 1
    二○一        人间之主得          八种胜禅定 2
            或使某人得          三明六神通 3 4
    二○二        牟尼依顺序          教化诸群众
            世间导者教          牟尼审为说
    二○三        颊丰肩宽广          是名燃灯佛
            度化多众人          脱离众苦界
    二○四        往见开悟者          十万由旬间
            剎那往彼处          牟尼使彼悟
    二○五        第一说教时          十亿人得悟
            第二说教时          得悟一兆人
    二○六        佛于天宫中          为天人说法
            第三说教时          天人九千亿
    二○七        于此燃灯佛          有此三集会
            第一之集会          集亿万有情
    二○八        胜者那罗陀          闲居峰上时
            漏尽离垢者          集会有十万
    二○九        善现大雄者          彼住雪山时
            尔时大牟尼          九千亿人侍
    二一○        时予为行者          结发激苦行
            往来虚空中          五通达彼岸
    二一一        悟得大法者          二十万之众
            一二之悟者          其数为无量
    二一二        尔时祥者教          清净且微妙
            审说悟群生          具不思议力
    二一三        四十万之众          六通威神力
            了解世间者          常侍燃灯佛
    二一四        尔时弃人界          尚未言得志
            有学之徒众          非难尚不免
    二一五        佛语善花开          无垢无烦恼
            依此阿罗汉          人天界光辉
    二一六        都名有喜乐          国王称善慧 5
            燃灯师之母          称为须弥陀
    二一七        善吉祥帝沙          弟子中长者
            燃灯师侍者          彼名为善来
    二一八        喜悦善喜悦          女弟中长者
            世尊菩提树          称为毕波罗
    二一九        燃灯大牟尼          身长八十肘
            美好如灯台          沙罗树王花
    二二○        大仙之寿量          具成百千岁
            于彼生之间          成佛度群生
    二二一        正法度多人          照辉如火聚
            与彼弟子众          共入涅槃境
    二二二        通力与名誉          御足有轮宝
            一切皆归无          诸行总成空

注 1 解脱（patasambhida），普通是指四无碍辩，即为attha义（意义），dhamma法（道理、条件），nirutti语（语法）及patibhana智（才智）四者。增一则译为法、义、词、乐说四者。

2 等至（Samapatti）为一种禅观。此有四色界（四禅）及四无色界八种，即所谓八定。

3 三明（Vijja）为宿住智证明（知过去事之智），生死智证明（知有情生死之智），漏尽智证明（烦恼漏尽之智）。

4 六神通（Abhinna）为天眼通、天耳通、他心通、宿命通、神足通、漏尽通。

5 善慧乃燃灯之父。

二二三        燃灯佛之后           导者憍陈如
            光明誉无量           难测亦难及

憍陈如佛燃灯世尊之后，经一阿僧祇劫，憍陈如佛出世。佛行三度弟子之集会。第一集会一兆人，第二集会百亿人，第三集会九亿人。尔时菩萨为转轮王1，名甚胜者。向佛及一兆比丘众行大施食。佛向菩萨预言：「汝未来世，当得作佛。」彼闻佛说法，以国事托付大臣等而出家。彼学三藏，得八定及五神通，修禅不怠，生梵天界。

憍陈如佛之城名喜乐，父为善吉悦，剎帝利族之人，母善生妃，贤与善贤二人为上首弟子，侍者阿？楼陀，帝沙、优婆帝沙为女弟子中之上首，萨拉伽利亚尼为佛之菩提树。佛之身长八十八肘，寿量十万岁。

注 1 转轮王（Cakkavati）「转车轮者」之意，以普行发怖命令如转车轮之意而名。一般相信，其所投之轮宝（武器）能治理转去复又还来之范围，故谓之转轮王或转轮圣王。此有统治四洲即全世界者，有支配其中一洲者及支酬洲之一部者三种。彼「正当平等治国」，

「胜此世界，无刑罚兵戈，依法导民」，为行理想政治之王者。常与佛并举，凡转轮圣王出于世间，必定成佛。

吉祥佛此佛之后，经一阿僧祇劫，于同劫中，有吉祥、善意、离日、所照四佛出世。吉祥世尊之时，行三度弟子集会。第一集会一兆比丘，第二集会为百亿比丘，第三集会为九亿比丘。佛之异母弟阿难（庆喜）王子与九亿群众共同闻法，来诣佛所。佛为彼次第说法，彼与众获四种解脱及阿罗汉果。佛彻见此等良家子前世之行，知彼等有能依通力获得衣钵之机根，伸右手曰：「来！汝诸比丘。」一同于瞬间皆依通力成得持衣钵之身。具如六十岁长者之行仪，礼拜之后，附随于佛。此为佛第三次之集会。他之诸佛身光，四方不出八十肘。但世尊之身光，常满一万世界。一切树木、大地、山海等乃至炊釜之类，皆如黄金之叶所包。佛寿九万岁，其间日月，难照自光，昼夜之区别，判然不分。生物常依佛光往来，如日中依太阳之光。世间之人，依夕间花放，朝时鸟呜而知昼夜之区别。「然则他之诸佛无此威神力耶？」否！亦非如是。他之诸佛若发是愿望，满一万世以上之光明。吉祥佛依昔之愿力，身光常满一万世界一如他之诸佛一寻量之光。

吉祥佛之大施佛昔为菩萨行，受生时拟为一切度，与妻子共住似万伽山之山。有刚牙夜叉，闻大士有施物之志，现为婆罗门之姿，来大士之所云：「请汝之二小儿与我。」大士欢喜与二小儿给婆罗门，大地海边，悉皆震动。夜叉于菩萨经行处之端所悬之板前，噉食小儿如瞰短柱之根。菩萨见夜叉开口，血潮如火焰喷出，虽然如此，丝毫不起不快之念。彼思：「此诚为善施。」其身涌大喜悦之念。彼云：「予依此功德之力，于未来世，将出如是之光明。」佛依此大愿，成佛时，由身体出现充满如是之光明。

烧身供养佛今有一昔行。据传佛为菩萨时，见某佛塔云：「予须为佛舍弃生命。」彼风卷全身如卷炬火，向饰有宝玉之把手价十万两金之钵，注入熟酥，点燃一千灯心之火，载于头上，全部火燃，右绕塔之周围以终夜。如是堪忍至日出，未受毛孔之热，恰如登上莲萼。此所谓法者善护自己之故。于此，如是述偈：

二二四        随法行者为法护 1          善行法者赍安乐
            随法行者无恶趣      善行法者有效果

注 1 法句经释义第一卷、第四卷所出之偈。

依此行之功德力，世尊之身光，满一万世界。

善喜婆罗门尔时菩萨名善喜婆罗门。某时彼思「招待佛陀」，往诣佛所，闻如蜜之说法，向佛申述曰：「尊师！明日请受予之供养。」〔佛：〕「婆罗门！汝欲招待比丘几人？」〔善喜：〕「尊师！随侍比丘有几人耶？」尔时佛恰正行第一集会，佛曰：「有一兆人。」善喜申曰：「尊师！请与诸众同来予家接受供养。」佛与承诺。婆罗门为明日之招待，于还自宅途中思惟：「予非不能施此比丘众之粥饭衣服，但座位场所将如何处理？」当彼如是思惟，使八万四千由旬高处天王之赤黄毛毯色石座带来温味。帝释天曰：「何人使予将由此座摇落？」彼以天眼遍观发现大士而自思惟：「善喜婆罗门，为招待佛与比丘座席之事踌思，予须参与彼处善业之分担。」帝释化身为木工之姿，手镌斧铁，现身大士面前云：「于何地方以工资雇用予之人耶？」大士见曰：「汝能为何工作？」木工：「予无不知之艺。家中棚舍1，人能作者，予皆能为。」大士：「如是予处有工作。」木工：「主人有何工作？」大士：「明日予将招待一兆比丘大众，彼比丘众所坐之棚舍，汝能为耶？」木工：「若主人与予工资，予将为之。」大士：「予将付与。」木工：「甚善，予将为作。」〔木工之帝释〕，往见一处，有十二十三由旬量之土地，如遍处定2之对象所用土地之平坦。彼即作念：「此一场所，以七宝建立为一棚舍。」棚舍立即破大地而出。于金制之柱上载以银制之大斗，于银柱之上载金之大斗，于摩尼柱之上载珊瑚之大斗，于珊瑚柱之上载摩尼之大斗，于七宝之柱上，载七宝之大斗。然后于「每一棚舍之间，垂挂铃网」。同时铃网下垂。微风吹动，由五种乐器鸣响出微妙之音，恰如天人一同读诵时之状。彼念：「内侧垂香绳与花环之绳。」则绳即下垂。彼念：「一兆数比丘众之座席与长凳，破地出现。」则亦立即出现。彼念：「每一隅各出一水瓶。」则水瓶亦即出现。

注 1 棚舍（Mandapa）为祭祀与供养之时所建一时之坛场。柱与柱上有所装饰。但无屋顶。

2 遍处定（Kasina）观法之一种，十遍处定又名十「一切处」，为一即一切之观法。作为对象所观之物，有地水火风青黄赤白空识十种。作此观法时，须要在石板或地面平坦之处。此谓遍处定之道场（Kasinamandala）。

如是完成之后，彼往婆罗门之处云：「主人请出观览汝之棚舍，请付予资金。」大士往观棚舍，一见而全身充满五种喜悦。彼见棚舍自思：「此非人间之所作，依予之志德，感帝释天界温味，是帝释天王作此棚舍。于此棚舍之中，不可唯为一日之施。予将为七日之施。」无论外部之施如何，菩萨尚不能喜，惟有切首、涂墨、挖眼、割肉之施，菩萨由此施与始能满意。菩萨于尸王本生谭中（故事第四九九）每日以五安玛那量之伽瓦巴那钱敝币12，于都城四门及中央行施。犹不能与菩萨喜舍之满悦。然彼时帝释天王以婆罗门之姿前来乞舍两眼时，菩萨挖目与之，始起欢喜之心。菩萨之心，丝毫不趣外向。是故，今之如是施与，菩萨不能满足。故此大士思惟：「予须于七日之间，施此一兆之比丘众。」于是于棚舍中设座，七日问行乳糜之施。人间之力不足，天人亦来交相服务。于十二十三由旬量之场所，尚难容纳比丘，于是比丘众各依己之威神力而坐。最终之日，比丘众洗钵，盛入醍醐味、熟酥、蜜糖及其它之物以为药饵、并添加三衣。其中最年幼之比丘所受法衣，即为十万两之价。佛述随喜之辞：「彼行如是大施，究为如何成就？」佛钻研得知：「彼于二阿僧祇十万劫后，将成为瞿昙佛。」佛呼大士豫言：「汝经如是如是之时后，将成为瞿昙佛。」大士闻此豫言思惟：「佛言予将成佛，家族生活，于予亦无必要，予将出家。」于是唾弃己身之荣华，诣佛之所而出家。于出家后，彼学佛之教，得神通与禅定，命终之后、生梵天界。

吉祥世尊之都城名上胜，父名上胜，剎帝利族，母名上胜妃。善天、法军二人为上首弟子。侍者所护，喜瓦莉与无忧二人为女上首弟子。那伽树为菩提树，佛身长八十八肘，生九万年入于涅槃，一万大世界一时总黑暗，所有大世界中诸人强烈悲泣。

二二五        憍陈如佛后          导者名吉祥
            拂去世黑暗          揭举法炬火

注 1 安玛那斗量之名，约当十斗。

2 伽瓦巴那梵语伽鲁而亚巴那，金银货之名。

善意佛如是一万世界黑暗，世尊入涅槃后，有善意佛之出世。佛有三次弟子集会。第一集会，集有一兆比丘，第二集会于黄金山上为九十兆，第三集会为八十兆。尔时大士名无比龙王，具大神通大威力。彼闻佛出世，率龙族之大众，出龙之世界，向伴一兆比丘之世尊，供养天上音乐，施比丘法衣，每人一领，受三归戒。佛亦向彼预言：「于未来世，汝当作佛。」

佛之都城名安稳，父名善施王，母名有瑞者妃。归依与修身为上首弟子，侍者名升，输那与优波输那为女上首弟子，那伽树为菩提树，佛身长九十肘，寿命一千岁。

二二六        吉祥佛之后          导师名善意
            一切法无比          有情最第一

离曰佛其后离曰佛之出世。佛行三次集会，第一集会其数不明，第二集会为一兆，第三集会亦同。尔时菩萨名越天婆罗门。闻佛说法，受三归戒，合掌头上，赞佛舍弃烦恼，献上中衣。佛亦向彼预言：「汝将成佛。」

佛之都城名有善谷，父名广大王，母名广大妃，婆楼那与梵天为上首弟子，侍者名出生，贤与善贤为上首女弟子，那伽树为菩提树，佛身长八十肘，寿命六万岁。

二二七        善意佛之后          导师名离曰
            无譬无等比          最上之胜者

所照佛此佛之后，所照佛之出世。佛有三次弟子之集会。第一集会有十亿比丘，第二为九亿，第三集八亿比丘。尔时菩萨名未降婆罗门，闻佛说法，受三归戒，向佛及比丘众行大施舍。佛亦向彼预言：「汝将成佛。」

佛之都城名善法，父名善法王，母名善法妃，无等与善眼为上首弟子，侍者非卑，诺酤罗与善生为上首女弟子，那伽树为菩提树，佛身长五十八肘，寿命九万岁。

二二八        离曰佛之后          导师名所照
            得定心寂静          无比无对等

高见佛此佛之后，过一阿僧祇劫，于同劫中，有高见、莲华、那罗陀三佛出世。高见佛行三次弟子集会，第一八十万比丘，第二七十万，第三集六十万比丘。尔时菩萨为夜叉军之长，具大神通大威力，为数兆夜叉之长。「闻佛出世」，来向佛与比丘众行大施舍，佛亦向彼预言：「于未来世，汝将成佛。」

高见世尊之都城名有月，父名有称王，母名耶输达拉妃，人主与非卑为上首弟子，侍者名婆楼那，孙陀利与善意为上首女弟子，阿株那为菩提树，佛身长五十八肘，寿命十万岁。

二二九        所照后高见          正觉两足尊
            声誉扬无限          威光难胜者

莲华佛此佛之后，有莲华佛之出世。佛行三次之弟子集会，第一之集会集一兆比丘，第二集三十万，第三不在村落，集住森林中比丘众二十万人。如是如来居森林中；菩萨生为狮子，，见佛入灭尽定1，发信仰心，拜佛行右绕之礼，怀欢喜愉悦之念，三度为狮子吼，七日间以佛为对象，不弃法喜，因喜乐故，不渔猎获物，愿弃生命奉仕于佛。佛于七日终，出灭尽定，见狮子而自思：「此狮对比丘众发信仰心，将一同礼拜。」佛为此念：「比丘众来！」比丘众立至，狮子对比丘众亦发信仰心；佛知其心，向狮预言：「于未来世，汝将成佛。」

莲华世尊之都城名詹卜迦，父为莲华王，母曰无等，沙罗与优婆沙罗为上首弟子，侍者名婆楼那，罗摩与优婆罗摩为上首女弟子，苏那树为菩提树，佛身长五十八肘，寿命十万岁。

二三○        高见佛之次          正觉两足尊
            佛名称莲华          无比对等人

注 1 灭尽定（Nirodhasamapatti）又称灭受想定（Sannavedayitanirodha），属第五禅定，入此定者，一切精神活动陷于停止状态，恰如死去，唯有寿暖二者，与死之状态相异。圣者七日间能入此定。

那罗陀佛此佛之后，那罗陀佛之出世。佛行三次弟子之集会，第一集会集一兆之比丘，第二集九千亿，第三集八千亿之比丘；尔时菩萨出家入仙人道，于五神通及八定行自在。向佛与比丘行大施舍，献赤旃檀。佛亦向彼预言：「于未来世，汝将成佛。」

此世尊之都城名有谷，父名善慧，剎帝利族，母曰阿诺玛妃。贤沙罗与胜友为上首弟子，侍者名婆悉陀，上胜与婆古尼为上首女弟子，大苏那树为菩提树，佛身长八十八肘，寿命九万岁。

二三一       莲华佛之后          正觉两足尊
            佛名那罗陀          无比对等人

莲华上佛那罗陀佛之后，有莲华上佛之出世。佛行三次弟子之集会，第一集一兆之比丘，第二于毘婆山上时为九千亿，第三之时，集八千亿之比丘。尔时菩萨名结发，摩诃罗咤人，向佛与比丘众行施法衣。佛亦向彼预言：「于未来世，汝将成佛。」于莲华上世尊时代无外道，天人与人间，皆归依佛。

佛之都城名有鹅，父名庆喜，剎帝利族，母名善生，执天与善生为上首之弟子，侍者苏摩那，无量与无等为上首之女弟子，娑罗树为菩提树，佛之身长八＋八肘，身光四方达十二由旬，寿命十万岁。

二三二        那罗陀之后          正觉两足尊
            莲华上胜者          不动似大海

善慧佛此佛之后，经三万劫，于同劫中，有善慧与善生二佛之出世。善慧佛行三次弟子之集会，第一于善现之都行集会来十亿之漏尽者，第二为九亿，第三会集八亿人。尔时菩萨名上胜，为一青年，弃积蓄八亿之宝，向佛及比丘众行大施舍，闻法归依三宝，出家得度。佛亦向彼预言：「于未来世，汝将成佛。」

善慧世尊之都城名善现，父名善施王，母名善施。归依与一切欲二人为上首弟子，侍者名海，罗摩与须摩罗二人为上首之女弟子，摩诃尼巴树为菩提树，佛之身长八十八肘，寿命九万岁。

二三三        莲华上佛后          导师名善慧
            无比大威光          诸世上牟尼

善生佛此佛之后，有善生佛之出世。佛时亦行三次弟子之集会，第一集会六万比丘，第二集五万，第三集四万比丘。尔时菩萨为转轮王，「闻佛出世」，往诣佛处听法，向佛及大众施七宝与四大洲之主权，于佛处出家；，其国之人民藉佛来之机会，完成园丁（寺男）服务之事，对佛及比丘众常行大施。佛亦与彼豫言。

世尊之都城名善吉祥，父名上行王，母名发光。善现与提婆（天）为上首之弟子，侍者名那罗陀，龙与龙共鬘为上首之女弟子，大竹为菩提树。此树筒管小而干粗，上方之叶呈孔雀之尾束状而有光。世尊身长五十肘，寿命九万岁。

二三四        精好劫之中          导师名善生
            牛肩狮子颊          难测无比类

喜见佛此佛之后，自今一千八百劫之昔，于同劫中，有喜见、义见、法见三佛之出世。喜见佛亦行三次弟子之集会，第一集会一兆之比丘，第二集九亿，第三集八亿人。尔时青年菩萨名迦叶，通晓三吠陀，闻佛说法，弃一兆之宝建僧伽蓝，受三归五戒。尔时佛向彼预言：「经一千八百劫，汝将成佛。」

此世尊之都城名非卑，父善与王，母名为月。所护与一切见为上首弟子，侍者名所照，善生与法与为上首女弟子，栀子树为菩提树，佛身长八十肘，寿命九万岁。

二三五        善生佛之后          大名自存者
            世界之导师          喜见无等比

义见佛此佛之后，有义见佛之出世。此佛亦三次行弟子之集会，第一集九百八十万比丘，第二集八百八十万，第三亦集同数之比丘。尔时菩萨名善界，有大威力之苦行者，彼由天人世界持来曼陀罗华以作大伞献佛。此佛亦向彼授与预言。

此世尊之都城名所照，父名海王，母曰善现。息与安息为上首弟子，侍者名无畏，法与善法为上首女弟子，阇康巴树为菩提树，佛身长八十肘，身光常遍四方满一由旬，寿命一万岁。

二三六        精好同劫中          牛王义见佛
            拂去大黑暗          达最上菩提

法见佛此佛之后，有法见佛之出世。此佛亦三次行弟子之集会，第一集十亿，第二集七亿，第三集八亿比丘。尔时菩萨为帝释天王，以天华天乐向佛供养。此佛亦授菩萨预言。

此世尊之都城名归依，父名为娑罗那王，母曰善庆。莲华与触天为上首弟子，侍者名善眼，安稳与一切名为上首女弟子，具罗波劫树（一名金网树）为菩提树，佛身长八十肘，寿命一万岁。

二三七        贤劫同劫中           大名法见佛
            拂去大黑暗           人天世界光

义成就佛此佛之后，自今九十四劫以前，于同劫中，有义成就佛唯一人出在世间。此佛亦三次行弟子之集会，第一集会一兆，第二集九亿，第三集八亿之比丘。尔时菩萨名吉祥行者，有大威光，具神通力；彼持来大阎浮果献与如来。佛受果实，向彼豫言：「经九十四劫，汝将成佛。」

此世尊之都城名毘婆罗，父为胜军王，母曰善触。水与善友为上首弟子，侍者名离曰，喜瓦利与善乐为上首女弟子，迦尼割罗树为菩提树。佛之身长六十肘，寿命一万岁。

二三八        法见佛之后          导师义成就
            破除一切闇          恰如日东升

帝沙佛此佛之后，自今九十二劫之昔，于同劫中，有帝沙与弗沙二佛之出世。帝沙世尊亦三次行弟子之集会，其中第一集会为十亿，第二集会为九亿，第三集八亿之比丘。尔时菩萨名善生，有大财产、大名誉，为剎帝利族，出家入仙人之道，具大威力。彼闻佛出，由天界镌来曼陀罗华、莲华、婆利阇多迦华，献与为四众弟子所围绕之佛，空中翳成花之天盖，佛亦与彼豫言：「自今九十二劫之后，汝将成佛。」

此世尊之都城名安稳，父曰结民，剎帝利族，母名莲华。梵天与上升为上首弟子，侍者名上生，触与善与为上首女弟子，阿萨那为菩提树，佛身长六十肘，寿命一万岁。

二三九      义成就之次      无等无对等
          无量无限界      世界最第一
          导师帝沙佛

导师帝沙佛

弗沙佛此佛之后，有弗沙佛之出世。此佛亦三次行弟子之集会，第一集会六百万，第二集五百万，第三集三百二十万比丘。尔时菩萨名已胜者王，弃大王国，于佛处出家。学三藏，为大众说法，完成戒波罗蜜，佛亦向彼预言。

此佛之都城名迦尸，父曰胜军，母曰有瑞者。善所护与法军为上首弟子，萨比耶为侍者，动与近动为上首女弟子，阿末罗树为菩提树。佛身长五十八肘，寿命九万岁。

二四○        贤劫同劫中          无上佛出世
            无比世第一          导者弗沙佛

毘婆尸佛此佛之后，自今九十一劫之昔，有毘婆尸佛之出世。此佛亦行三次弟子之集会，第一集会六百八十万比丘，第二集十万，第三集八万。尔时菩萨为有大神通力，有大威神力之无比龙王。以镂七宝黄金所制椅子献与世尊，佛亦向彼预言：「自今经九十一劫，汝将成佛。」

此佛之都城名有亲，父为有亲王，母曰有亲妃。破片与帝沙为上首弟子，侍者无忧，月与月友为上首女弟子，波咤梨树为菩提树，佛之身长八十肘，身光常满七由旬，寿命八万岁。

二四一        弗沙佛之后          正觉上胜者
            其名毘婆尸          具眼者出世

尸弃佛此佛之后，自今三十一劫之昔，有尸弃与毘沙浮二佛之出世。尸弃佛行三次弟子众之集会，第一集十万比丘，第二集八万，第三集七万之比丘。尔时菩萨为伏敌王，行向佛及比丘僧众添法衣之大施，施以饰七宝之象宝，献与象等身量之比丘用具。佛亦向彼预言：「自今经三十一劫，汝将成佛。」

此佛之都城名有日，父名有日，剎帝利族，母曰有光。胜者与出生为上首弟子，作安稳为侍者，玛科拉与莲华为上首女弟子，白莲树为菩提树。佛身长三十七肘，身光满三由旬，寿命三万七千岁。

二四二        毘婆尸佛后          正觉两足尊
            佛名呼尸弃          无比对等人

毘沙浮佛此佛之后，有毘沙浮佛之出世。此佛亦三次行弟子之集会，第一集会八百万，第二集七百万，第三集六百万比丘。尔时菩萨名善现王，向佛及比丘僧众行增添法衣之大施，于佛所出家，，具十分行德，念佛宝得大喜悦。佛亦向彼预言：「自今经三十一劫，汝将成佛。」

此佛之都城名无譬，父为善悦王，母曰有称，苏那与上胜为上首弟子，侍者近寂，调伏与共鬘为上首女弟子，沙罗树为菩提树。佛之身长六十肘，寿命六万岁。

二四三        贤劫同劫中          无比对等者
            佛名毘沙浮          胜者出世间

拘留孙佛此佛之后，于此劫中，有拘留孙、拘那含牟尼、迦叶及释迦世尊四佛之出世。拘留孙佛只行一次弟子众之集会，集四万之比丘众。尔时菩萨为安隐王，行向佛及大众增添衣钵之大施。献涂眼之药及药品，闻佛说法而出家，佛亦与彼豫言。

拘留孙佛之都城名启玛，父名火旋婆罗门，母曰毘沙佉婆罗门女。甚远与共活为上首弟子，侍者名觉生，黑与詹匐迦为上首女弟子，摩河西利萨树为菩提树，佛之身长四十肘，寿命四万岁。

二四四        毘沙浮之后          正觉两足尊
            佛名拘留孙          难测无比类

拘那含牟尼佛此佛之后，有拘那含牟尼佛之出世。佛只有一次弟子之集会，集三万之比丘。尔时菩萨为巴巴达山之王，率大臣众至世尊之所，闻佛说法，招待佛与比丘众，行大布施。献机织之上布、震旦〔制之〕布、绢布、毛布、黄麻布及金丝布，于佛所出家，佛亦授彼豫言。

此尊之都城名有彩，父名祭施婆罗门，母日善胜婆罗门女。断多与上胜为上首弟子，侍者名吉祥生，海与善胜为上首女弟子，优昙钵罗树为菩提树。佛身长二十肘，寿命三万岁。

二四五        拘留孙之后          正觉两足尊
            拘那含牟尼          世间之胜者
            世界之长者          人中之牛王

迦叶佛此佛之后，有迦叶佛之出世。佛亦有一次弟子之集会，集三万之比丘。尔时青年菩萨名光护，通达三种吠陀奥义，善知地上与天界，为陶器师作瓶之友。

彼与其友俱诣佛所，闻法话而出家，精进努力，修学三藏，遂行大小义务，为佛教添加光彩。佛亦授彼豫言。

此世尊出生之都城名波罗奈，父名梵施婆罗门，母曰有财婆罗门女。帝沙与婆罗堕阇为上首弟子，侍者名一切友，阿雀罗与优楼频罗为上首女弟子，尼拘律（榕树）树为菩提树。佛身长二十肘，寿命二万岁。

二四六        拘那含佛后          正觉两足尊
            胜者名迦叶          法王起光辉

一切佛于燃灯十力者出世之劫中，有三佛出世。然菩萨未受此三佛豫言，故此处不举。释义书中为示此劫后之一切佛，述偈如次：

    二四七        作欲作慧佛          作依燃灯佛
            憍陈如佛陀          正觉两足尊
    二四八        吉祥善意佛          离曰圣所照
            阿诺玛达西          莲华那罗陀
            巴多姻塔拉        〔以上共八佛〕
    二四九        善慧善生佛          喜见有大名
            阿塔达西佛          丹玛达西佛
            世之指导者          义成就佛陀
    二五○        帝沙弗沙佛          正觉毘婆尸
            尸弃毘沙浮          拘留孙佛陀
            拘那含牟尼          导师迦叶佛
    二五一        此等正觉者          得定除贪欲
            百条光明现          拂去大黑暗
            照辉如火炬          弟子入涅槃

菩提资粮之成满菩萨于燃灯佛以下二十四佛所立誓，过四阿僧祇十万劫，于迦叶佛之次，除此等正觉者外，其它佛不在，于燃灯佛以下二十四佛所，菩萨受成佛豫言。

       生人得男性          见佛有因缘 1
       出家且具德          奉仕与愿心
       结此八种法          成就佛愿望

彼结合如是八法，伏于燃灯佛足下，起大愿望，「此处彼处努力寻求成佛之基本法」。彼谓：「当予探寻时2，见第一布施波罗密。」菩萨见出布施波罗蜜为成佛之要件，能生出耶山多罗（一切度）。〔其次能起赞美诸菩萨德之愿望，即能具如下诸德〕：


    二五二        必达菩提人          完具其肢体
            一亿劫之间          长路于轮回
    二五三        无间大地狱          世界中间狱
            饥渴黑绳狱          一切皆不入
            微小诸毘虫          恶趣亦不生
    二五四        生于人趣中          不成为盲者
            听觉无缺陷          亦不为聋哑
    二五五        必达菩提人          不生于女性
            不为两性者          不属根不具
    二五六        不犯五无间 3        行处常清净
            不怀邪见事          理解作业故
    二五七        虽住天上界          不生无想天
            亦无是因缘          生于净心天
    二五八        善人心出离          由生不执生
            遂行波罗蜜          行世之利行

注 1 参照前第六九偈。

2 参照前第一二六偈。

3 五无间即五逆罪，杀父、杀母、害阿罗汉、破和合僧、出佛身血。

施波罗蜜之成满彼为遂行波罗蜜，生为阿奇底婆罗门、桑伽婆罗门、拘楼王、大善见王、摩诃哥温达王、尼弥大王、旃陀王子、卫赛哈长者、尸义王、尾送达罗，完行布施波罗蜜之生活，实为无数。然实际彼于沙沙般提陀本生（Sasapandi-tajatake﹒本生谭第三一六）中谓：

二五九          见乞食来近      己则弃此身
              施无等予者      此予布施度

如是当彼自己弃身之时，布施波罗蜜乃成就最上波罗蜜。

持戒波罗蜜之成满彼生为具戒龙王、瞻波耶龙王、盘达龙王、旃坛达（他）龙王、伏敌王之子、不着敌王子，完行持戒波罗蜜之生活、实为无数。然实际彼于护螺龙王本生（本生谭第五二）中谓：

二六○        虽然被串刺          则虽刃物切
            予对彼无怒          此予持戒度

如是当彼弃身之时，持戒波罗蜜乃成就最上波罗蜜。

出离波罗蜜之成满同样彼又生为苏摩那萨王子、哈提婆罗王子、铁屋贤者，弃大王国，完全行出离波罗蜜，数实无量。然彼实际于秋拉斯塔苏摩本生（本生谭五二五）中谓：

二六一        大国入手中          予弃如唾液
            更弃无执着          此予出离度

如是彼无欲执，弃国王位而出家时，出离波罗蜜乃成就最上波罗蜜。

智慧波罗蜜之成满同样彼又生为威乌拉贤者、摩诃哥温达贤者、库达罗贤者、阿拉伽贤者、菩提普行沙门、大药贤者，完全行智慧波罗蜜，数实无量。然实际于萨兹巴陀本生（本生谭第四○二）中，彼生为贤者赛那伽时谓：

二六二        以探寻智慧          为苦婆罗门
            由苦患救出          〔精进于〕智慧
            世无及予者          此予智慧度

当彼见蛇入犕中时，智慧波罗蜜乃成就最上波罗蜜。

精进波罗蜜之成满同样彼又完行精进波罗蜜及其它，数实无量。然实际彼于摩诃伽那迦本生（本生谭第五三九）中谓：

二六三        中流不见岸          人总有失误
            予心终不变          此予精进度

彼渡大海时，以精进波罗蜜成就最上波罗蜜。

堪忍波罗蜜在堪提瓦达本生（本生谭第三一三）中谓：

二六四        伽西王利斧          断予失意识
            惨痛予不怒          此予堪忍度>

于是在失去意识状态下，忍耐巨烈之痛苦时，以堪忍波罗蜜成就最上波罗蜜。

真实波罗蜜之成满于大须陀须摩本生（本生谭第五三七）中谓：

二六五        护持真实语          舍弃己生命
            予救百剎利          最上真实度

如是舍弃生命护持真实时，以真实波罗蜜成就最上波罗蜜。

决定波罗蜜于哑躄本生（本生谭第五三八）中谓：

二六六        予不憎父母          予不厌大誉
            予受一切智          故予起修行

如是弃生命遂修行时，以决定波罗蜜成就最上波罗蜜。

慈波罗蜜之成满于一王本生（本生谭三○三）中谓：

二六七        无人威胁予          予亦不畏人
            慈爱力坚固          予乐住森林

如不顾自己生命垂慈爱时，以慈波罗蜜成就最上波罗蜜。

舍波罗蜜于怖畏本生（本生谭第九四）中谓：

二六八        予于墓场中          头枕髑髅眠
            群童来集合          示现种种相

如是予被村中儿童等唾吐，或赠予花环及香料，虽然痛苦与快乐交炽，而不失平等心时，以舍波罗蜜成就最上波罗蜜。以上此处不过简单说述，详细意义见阇梨耶毘陀迦（所行藏）经。

如是完成诸波罗蜜，彼生于一切度之生。

二六九        不知乐与苦          大地本无意
            依予布施力          大地七震动

如是彼行有使大地震动之大功德，寿命尽时，由其处死，生兜率天。由彼伏于燃灯佛足下至出生兜率天都间之话，应须知为远因缘本生。

二 不远因缘谭

三种之豫告菩萨住兜率天之都，为有佛出现之预告。世有三种预告，即：改劫预告，佛出世预告及转轮王出世之预告。其中「自今经十万年，将为劫初」。尔时世界群众属欲界之天人等，散发泣面，以手拭泪，身着赤衣，姿容怪异，徘徊人间世间，作如次之言曰：「善男子！由此经十万年为劫初。尔时世界将亡，大海将干，大地与须弥山王悉皆烧尽，至大梵天，世界无存。善男子！须起慈心、悲心、喜心舍心，孝养父母，尊敬长者。」此为改劫之预告。

「由此经千年，将有佛出世」，世界守护者诸天人等，处处徘徊，大声呼唤；「善男子！由此经一千年，为佛出世。」此为佛出世之预告。

由此经一百年，转轮王将出，诸天人等，徘徊四方，大声呼唤：「善男子！今经百年，转轮王将出世。」此为转轮王出世之预告。以上三者，为大预告。

诸天恳愿此三者中，闻佛出世之预告，一万大世界之天人等，皆集一处，知「某佛将成佛」，则往其人之处，为成佛之恳愿。因恳愿预示前兆，故为恳愿之举。尔时诸天人等，一一世界之四大王天、帝释天、善时分天、兜率天、他化自在天及大梵天，共集于一世界，往兜率天菩萨之处，恳愿言曰：「菩萨！汝完全敢行十波罗蜜，非为求帝释天之光荣及魔王、梵天、转轮王之光荣而敢行，乃为救度世界之众人，求一切智而敢行。今为汝应求菩提之时，应求菩提之时机矣。」

五种之观察菩萨考虑对天人等之承诺，遂行时机、国土、地方、家系、母亲及其寿命之五大观察。其中第一观察时机：「何时为好时机，何时为非好时机？」于此多〔人间之〕寿命，由十万岁增时，非好时机。何以故，尔时生物不知生老死，因而佛之说法不具三特相之庄严。彼等虽闻无常、苦、无我之说，讶异「此究为何事」，虽闻而不思信，故不理解；不理解则化导无效，故非好时机。但由百岁寿命减少时亦非好时机。何以故，此时生物满溢烦恼，满溢烦恼而受教不从，如附水之印，立即消失，故亦非好时机。因此由十万岁以下，百岁以上寿命之长度，为好时机。是时人寿百岁，大士知今应出世之时。

然后为洲之观察，对四洲及其属岛一并观察：「诸佛不出于三洲，唯只生阎浮提。」此为观察洲。然，「此阎浮提为大洲，广有一万由旬，诸佛生于何方？」此为观察地方。于是观察中部地方，中部地方者：「东之方位，有迦旦遮罗村，越此有大沙罗树，此前为边鄙地方，由彼至此为中部地方。东南方位有沙罗罗瓦底河，此前为边鄙地方，由彼至此为中部地方。南之方位有白木调村，越此为边鄙地方，由彼至此为中部地方。西之方位有土拿婆罗门村落，此前为边鄙地方，由彼至此为中部地方。北之方位有乌西拉达迦山，此前为边鄙地方，由彼至此为中部地方。」此为律藏中所说之中部地方1，其长三百由旬，幅二百五十由旬，周围九百由旬。此中部地方中，有佛、辟支佛之上首弟子二人、大弟子共八十人，有转轮王、其它有大伟力剎帝利、婆罗门、居士之富豪等出生。彼决心谓：「此处为迦毗罗卫都城，予须于彼处出生。」

注 1 大品五之一，三之一二。

其次为家系观察：「诸佛不生毗舍与首陀之家，唯生于受人尊敬之剎帝利与婆罗门此二种族。今剎帝利为世界之人所敬，予将生此一族中。净饭王为予之父。」

其次为母之观察：「佛母无爱欲，不溺酒，十万劫间遂行波罗蜜，此生未破五戒。大摩耶妃，为如是之女性，此将为吾母。然其寿命如何？」而观察，知彼为十个月与七日间。

下生之宣言终了此五大观察，彼云：「诸位天人！予成佛时机已至。」彼迎天人等，愉快承诺。继谓：「汝等且归。」送彼等出，彼随兜率天之天人等入难陀园。天上世界皆有此园。天人等于此处向菩萨云：「由此处死去，将生善地。」使彼忆起前世所行善业之效果，如是度过时日。天人等彼忆起过去善业之间，随侍于侧，菩萨于是死去而宿于大摩耶妃之胎中。次之本生则为说明此。

托胎之奇瑞依据传言，其时迦毘罗卫之都，遇到阿沙陀祭（秋祭），群众为祭祀之心情。大摩耶妃于十五夜之日前，七日以来，禁止饮酒，增饰花环与香料，享祭祀之乐。于第七日，早起而出，浴香水，行舍四十万两金之大施。身装各种类之饰，摄上味之食，守八关斋戒，入装饰之寝殿，横卧榻上而见奇梦。由四大天王共持卧榻与妃，运往雪山地方，置广六十由旬之悦意石之平原中七由旬之大沙罗树下，彼等立于一隅。于是天王等之妃前来，运摩耶妃往阿耨达池，请妃浴水，以除人间垢秽。身着天人之服，涂香料，饰天界之花。有白银山于附近，中有黄金宫殿，设天人卧榻，使妃卧其上，枕向东方。菩萨化为优美之白象，由彼处不远黄金山上，漫步而下，登白银山，由北方而来，以银索色之鼻，握白莲华，一声高吼，入黄金殿中，三度右绕母妃卧榻之周，开母妃右胁，为入胎状。如此菩萨于阿沙陀祭最后之日，宿于母胎。翌日妃觉醒，向王告此梦事。王招集六十四位名高之婆罗门等，于以绿树之叶或炒谷付以祭饰于地上，设高价之座席，坐于其处之婆罗门等献混醍醐、蜜糖之美味饮料，覆以金银之钵，大量施舍其它新衣、赭色之牛及以外甚多物。使彼等十分满足后，王问此梦之话：「吉凶如何？」婆罗门等答曰：「大王勿虑！此乃王妃怀妊，宿胎为王子而非王女。贵君之王子降生，若居家生活，为转轮王；若出家生活，则除被盖而成佛。」菩萨宿于母胎同一瞬间，一万世界悉皆震动，出现三十二种前兆。一万之大世界充满无限之光明，为见此荣光，盲者见物，聋者闻声，哑者互话，伛偻体伸，跛者能行，受缚者解放枷锁，地狱之火皆消，饿鬼世界无饥，畜生不感恐怖，生类悉无疾病，并皆话以爱情，快风马嘶象吼，乐器各自发音，饰物自鸣，四方清澄，凉风柔吹，生类快乐，不时雨降，地中涌水散飞，空鸟停飞，河川而止流，大海水味甘，总之，有必要者，其上覆五色莲花，水陆花放，满树干茎，茎放莲花，枝放莲花，蔓放莲花，于陆地破盘石之上，生有七茎莲花，空中垂莲花，四方雨降莲花，空中天上，音乐齐鸣，一万世界，回转散放花环之块，如饰于花环座上之压缚花环之束，如振牦尾拂子，熏郁花之好香，全体形成唯一花环，世界实为美丽之极。

菩萨之母菩萨宿母胎后，为防菩萨与母之灾祸，四天子执剑守护。菩萨之母，丝毫不起欲念，名利正达绝顶。心境安乐，身体无疲。菩萨宿于胎内，如覆金丝透明摩尼之宝，菩萨所宿之母胎，如祠之内殿，为他人不能宿用之处，是故菩萨之母于菩萨诞生后七日死去生兜率天。其它之妇女满十月或过十月，或坐或卧而产，菩萨之母，则不如是，彼女于十个月间，保护菩萨于胎内后，立而生产，此菩萨之母，生子常法。大摩耶妃恰如器中盛油，十个月间，胎中保护菩萨，月满之时，思惟欲还亲族之家，向净饭大王云：「予思欲往故乡天臂之都。」王曰：「甚善！」与以承诺。王命修理由迦毗罗卫城至天臂城间之道路，路旁饰以芭蕉、满水之瓶及其它之物，妃乘黄金之驾，由大臣等肩担及多数侍从相送。

降诞二城之间，有二城之人共称为蓝毗尼园之沙罗树游苑。尔时各树之花，由根干至顶枝，一切以一色开放，枝之间花之间，有五色蜂群及各种鸟群飞绕鸣出美妙之声。蓝毗尼园全体宛如阇达罗达园（帝释天之游园），如大伟力王巧整酒宴场所。妃见而起游戏沙罗林之念，大臣等送妃乘驾入沙罗林。妃如王者往沙罗树下，思捉沙罗树枝，树之一枝如芦茎加温而垂下，接近妃手之方。妃伸手捉枝同时，催动胎气，诸人以幕围妃而退其场。妃捉娑罗之枝立而生产。尔时四大梵天具清净心，手持金网，接受菩萨，立佛母之前曰：「贵妃喜庆，产生具大伟力之儿。」其它之生类，出胎之时，有可厌不净污物，菩萨不然，恰如说法者下座，如人之下阶，扩展两手两足，于母胎中，无丝毫不净之物，清净洁白，如伽师绢布包摩尼宝，光耀出胎。为向菩萨及佛母表尊敬之意，由空中降来二脉水流，洗浴菩萨及母体，增强气力。张金网于梵天之手，四大天王接受佳兆触柔羚羊之皮所制衣服。由彼等（天人）之手以人间黄麻之褥接受菩萨，菩萨由人间之手下而立于大地之上，眺望东方数千大世界如一庭苑。于此，天人、人间，皆捧香花之类供养曰：「大士！此处无等汝者，无任何胜汝者。」如是菩萨遍观四方四隅上下十方，不见能等己者，彼知：「此乃最好方位」。菩萨大股迈行七步，梵天翳以白伞，善时分天执犁毛拂子，其它诸天人等持王者标示之其它品物相随而来。彼行七步止立，庄严发声，为狮子吼曰：「我为世界第一人者。」

三生之发语菩萨于三生中出母胎时发声，即是摩诃沙陀（大药）之时、益参陀罗（一切度）之时及此生三者。大药生时，即由其母生之同时，帝释天王来，以旃檀树心握其手中而去，彼菩萨乃握拳出生。其母问曰：「彼握何而来？」答曰：「母亲！此乃奥沙陀（药）也。〕因如是握药而来，故名奥沙陀陀罗（药王子）。取其药投入瓮中，来此之盲聋诸人，以药愈一切诸疾。诸人采其语谓：「此药伟大，此药伟大」，彼乃得名为摩诃沙陀（大药）。一切度之生，出母胎时，扩展右手，续谓母日：「母亲！家有何物，作为施舍？」母曰：「汝生于有宝之家！」以儿之手置于自己掌上，使其抱持千两之囊。次于此生，〔如前所述〕，菩萨为狮子吼。如菩萨三生由母胎出时发声。

七者同时出现菩萨出生时一如宿胎内时，现三十二种前兆。恰值菩萨于蓝毘尼园出生时，罗睺罗之母妃、阐那大臣、迦留陀夷大臣、干陟马王、大菩提树、藏宝之四瓶亦出现于世。此四瓶中之一为伽乌达1，一为半由旬，一为三伽乌达，一为一由旬。以上七者同时出现。至此，迦毘罗卫与天臂两城住民等伴随菩萨还都。

注 1 一伽乌达为四分之一由旬。

阿私陀仙同日三十三天天人之群，振衣嬉戏，皆大欢喜，咸谓：「迦毘罗卫城净饭大王之王子出生，此王子将坐于菩提树下成佛。」尔时出入净饭大王宫中得八定之黑执天行者（阿私陀仙），饭食终了，为昼休登上三十三天，坐于彼处休息，见此天人等问曰：「汝等何故如是喜戏耶？予愿闻其理由。」天人等答曰：「吾友！净饭大王出生王子，将坐菩提道场成佛，转大法轮。予等仰佛无限威力，能闻法门，是以如是欢喜。」行者闻彼等语，急由天人世界降下，入于王宫着座言曰：「大王！闻汝生王子，请与拜见。」王命伴来着饰王子，向行者礼拜。然行者转菩萨之足，附于其结发之上。盖于此生，菩萨礼拜无非是好事，若不知者以菩萨之头，据于行者之足下，则其人之头裂为七瓣。

行者自思：「予不可毁灭自身。」即由座起立，向菩萨合掌。王面见此不思议，〔我不觉〕亦向自己王子礼拜。行者记忆过去四十劫与未来四十劫之八十劫间事，见菩萨具有完全相好，乃自思惟：「彼成佛耶？或不成佛耶？」由钻研得知：「彼必将成佛。」彼自思而微笑：「此诚不可思议。」然后彼又钻研：「予自身能否见彼成佛？」

彼知：「予于中途死去，不能得见矣。纵有佛百人千人，亦不能使予开悟，予将出生于无色界天。」彼思而泣曰：「不得见此不可思议之人成佛，予之损失，实莫大焉。」诸人见之而问曰：「尊者先则微笑，次则啜泣。尊师！予等之王子，有何障碍耶？」行者：「王子无他幛碍，必将成佛。」诸人：「何故汝啜泣耶？」行者答曰：「予不能见王子成佛，予之损失实莫大焉，予因忧自己之事而泣。」

那拉伽少年之出家尔后彼思：「予之亲族，有否何人能见王子成佛？」反复钻研，思及其甥那拉伽少年，于是彼往妹家云。行者：「汝子那拉伽现在何处？」妹：「兄长！在宅中。」行者：「唤彼前来。」来至己所，彼向那拉伽云：「少年！净饭大王宫中王子出生，彼为佛种子，自今经三十五年，彼将成佛。汝将能遇彼，汝由今日，即可出家。」生于八亿七千万宝家之少年思惟：「伯父命予出家，非不利予。」彼立即由库中取来黄色衣物，持土制之钵，剃除须发，身缠黄衣，自谓「予之出家，当世界最殊胜者。」乃向菩萨之方合掌，五体投地礼拜，纳钵袋中肩负入雪山修沙门道。彼于如来开悟成最上觉时前来，佛为说那拉伽道（那拉伽经），彼闻法后，再入雪山，得阿罗汉果，履行尊道。唯护生命七个月后，立于近黄金山之一处，入无余涅槃。

相好占观于第五日，王洗菩萨之头，「行命名式」，于王宫涂四种香粉，第五于地上撒炒谷物及种种花。炊煮不混他物之乳糜，招请通三吠陀婆罗门一百八名，坐于宫中共享以美味之食，表大尊敬之意，使观王子相好与其成就。尔时诸人中：

      拉玛与达伽          拉迦那曼提
      昆丹弥普伽          须雅玛须达
      其时通六分 1        此八婆罗门
                唱诵诸咒文。

注 1 六分（Chalangava）为由Cha＋anga＋vant之语而来，为有「六种支分」之意。此六种支分，杜瓦与渥伦二人均解释为六种感官之意，译为「制六感」。然此六支乃指吠陀之六分，即：仪轨（Kappa）、文法（vyakarana）、语源（Nirutti）、音韵（Sikkha）、诗法（Chanda）、天文（Jotisattha）。

或佛或转轮王只此八人婆罗门观菩萨相好，菩萨宿胎中时，此等人曾占梦兆。其中七人伸二指而为豫言，彼等谓：「彼王子相好，如居家为转轮王，如出家者，则将成佛。」彼等无保留地说明转轮王之光荣。然此中最年少青年，姓憍陈如，彼见菩萨具完全最优相好，彼谓：「王子无居家之理由，彼确将除烦恼盖而成佛。」故彼只伸一指，豫言唯一之道。彼于过去佛所，曾立誓愿，为达最后之生者，故其智慧，胜他七人，故谓：「具此相好，不应居家，王子必将成佛。」彼认此唯一之道，故伸一指，如是豫言。

五群比丘尔后婆罗门等各各还家，呼其子等近前谓曰：「吾子！予已年老，净饭大王王子，得一切智，予等能否拜不得而知。王子如遂行一切智时，汝等应入其教而出家。」此七人尽所生之生命后，随业生于应生之处。唯憍陈如青年一人健在。菩萨为求菩提敢行大出家后，次第来此优罗频罗地方，彼生是念：「此处为良家子具精勤志者精进努力恰好之地。」当彼定居其处之时，闻：「大人已出家」，彼往婆罗门子等之所，谓曰：「悉达太子出家，彼必成佛。若汝等之父平安无事，彼等应今日弃家出家；若汝等亦望，亦请出离，予将随彼出家。」然彼等志不相同，三人不愿舍离，其它四人则以憍陈如婆罗门为长而出家。此五人成为「五群之长老」。

王子见何而出家耶尔时王问：「予之王子见何而出家耶。」臣：「有四前兆。」王：「彼为云何？」臣：「见老人、病人、死人、出家者。」王曰：「自今以后，此等之物不许近予王子之侧。予之王子，无成佛之必要。予思欲见予之王子握有一万二千属岛所围四大洲之统治权，遂行政治，四周为三十六由旬群众所围绕，步行空中。」王为遮蔽此四种前兆之诸人出现于王子目前，于四方每一伽乌达设置岗哨。当日有同族八万户人集于祝场，每户各捧献一子，向王申告曰：「无论王子成佛或为王，予等各献一子。若成佛，则为剎帝利族出家之沙门，敬侍外出。若为王，则为剎帝利族身之诸子，敬侍外出。」王择容貌殊胜无稍缺点之妇人随侍菩萨。菩萨受无数宫人侍奉，于无上荣华富贵中生长。

耕种之式某日，王行耕种之式。是日宫中饰如天人之宫殿，仆役之辈，皆着新衣，以香料花环之类饰身，集于王宫之内。王于工作场所，结锄千架，是日，于百八架中，除一架外，其它牛与网绳，皆以银饰。王手执锄，饰赤色金。牛角、网绳、刺钉，皆以金饰。王有众多侍臣相随与王子相伴而出。于工作场所，有一阎浮大树。下设王子卧榻，翳以上镂金星之伞盖，周张缦幕，分置警卫。王着各类之饰，大臣等相随往行锄式场所而去。于此处王取金锄，大臣等取百八架中少一架之银锄，而农夫等取其它之锄，一同取锄，各处耕锄而行。王由此至彼，由彼来此，于是王感身大荣华。

树影之奇瑞坐于菩萨周围之妇人等，由幕中外出而言曰：「予等往观大王雄风。」菩萨环视各处，觉察无人，急起盘足而坐，调出息入息，入第一禅定。妇人等为往来搬运软硬食物之间，归来稍迟。见他之树影稍动，而菩萨之树影描绘成圆形而静止。妇人等思树下唯「王子一人」，急还而开幕，入内

观之，见菩萨盘足坐于卧榻之上；见其树影之不思议，急往王处申述：「大王陛下！王子静坐，他树之影移动，唯阎浮树之影，圆形而静止。」王急来其处见此之不思议，王曰：「王子！予将再度礼拜汝身。」王向王子礼拜。

三时殿尔后次第生长，菩萨年十六时，王为菩萨建三宫殿，适于三时。一为九阶，一为七阶，一为五阶。四万舞姬，侍奉菩萨，菩萨如天王受天女之群所围绕，为美饰之舞姬所包围，不交男子，奏乐为乐。身感莫大荣华，应时住入宫殿之一，以罗睺罗之母为第一妃。

竞技王子如感大荣华度日之间，某日同族集会之中，发出斯话：「悉达耽于游乐渡时，未习任何一艺，如有战争，将如之何？」王唤菩萨近前，王：「王子！同族申言：『悉达无习任何一艺，耽于游乐渡时』，汝思如何始为相应？」王子：「大王！予无习艺必要，为示予艺，请向都中击大鼓宣告，『自今七日集合同族之人，请观予艺。』」王如其言而行。菩萨集合神电射手及断发射手，彼于多人之中，向同族之人显示为他之弓箭手所不能学之十二种技艺。此事如萨拉般伽本生（本生谭第五二二）中所言。于是同族之人，始不怀疑。

四门出游尔后某日，菩萨思欲往游苑，呼御者近前，「命备车马」，御者尊命！准备高价华丽之车，饰各类之饰，由国王所用之四头辛度产白莲办色之骏马驾驶，御者准备车马妥当，回报菩萨。菩萨似于天人宫殿乘车，向游苑而去。天人等曰：「悉达太子成正觉时近，应示前兆。」一天子化为老朽之人，齿落发白，面皱体偻，携杖战颤，此唯菩萨与御，得见。菩萨如大本经所述问御者曰：「友！此为何人，此人毛发不同他人？」菩萨闻御者答后，心受感动自思：「生者老衰随至，生实为祸！」菩萨归还，登上宫殿。王向御者问曰：「予之王子，何故早归？」御者：「大王！彼见年老之人，是故早归。王子见年老之人，将欲出家。」王：「汝等何故违吾命令？舞姬用心，使乐荣华，出家之心，将不生起！」王于四方每半由旬，增置警卫。

尔后某日，菩萨如前往苑中游览，天人等作出病人令王子见之，王子问同以前，心受感动，还宫升殿。王问亦同，如上指示，更于四方，每三伽伟陀增置警卫。

尔后某日，菩萨同前，出往苑中，天人等使见死人，彼问同以前，心受感动，还宫升殿，王问亦同前，如上指示，于四方每一由旬，增置警卫。

尔后某日，菩萨又往苑中，天人同前使见整然上下着衣沙门。彼问御者：「友！此为何人？」尔时世间，无佛出世，御者不知出家及出家之功德。但依天人威力，御者答曰：「此为出家之人。」并说明出家之功德。菩萨心为出家所引曳，其日即往苑中。据〔长部经典〕之诵者，谓此四前兆，均为一日中所见。

最后之庄饰于其处，菩萨为日中游戏，浴于王用莲池之中，日落之时，王子调适身饰，坐于盘石座上。随侍之人，着各种衣服，手执各种饰物、花环、香涂料等，四面围绕王子而立；与此同一瞬间，帝释天王之座发生暖昧。帝释天王钻研：「何人将使予由座上摇落？」彼知此为菩萨装饰之时。帝释呼毘首羯磨云：「友毘首羯磨！悉达太子今日夜半，为大出家而出门。今为王子最后之装饰，汝往苑中，以天人之饰，装饰大士。」彼：「遵帝释之命」，以天人威力，瞬间即往其处，化为王子理发师之状，由理发师之手取来卷布，卷缠菩萨之头。菩萨以手触之，「知非人乃天子，」一度卷缠，则须一千幅，见来如头被中之宝玉。二度缠卷，又须一千幅，十度则须一万幅布。菩萨头小，如何须此多布，实不可思。其中最大缠卷则如奢摩蔓草之花。其它则大如屈俊巴伽花。菩萨之头则如以莲花丝扩散为贵雅伽花状。

菩萨以各类装饰饰身，音乐师皆各示其伎俩，婆罗门等以「胜利」、「庆喜」等语表示敬意，诗人、乐师、案陀罗人1以种种贺辞赞辞表示敬意。菩萨则乘坐以各种装饰所饰之华丽马车。

注 1 案陀罗人谓为乐师。

罗睺罗之诞生此时罗睺罗之母（王子之妃）生产，净饭大王遣使往告菩萨曰：「向予王子（菩萨），传予之喜庆。」菩萨闻之曰：「邪障罗睺罗出，为我之系缚。」王问曰：「予之王子，是何言哉。」闻其语王：「今后予孙命名为罗睺罗王子。」菩萨乘华丽马车，具大光荣，而进入人心极端喜庆之华美庄严都中。

大出家时有剎帝利族幼女根萨憍昙弥，升登华美楼阁高台之上，见于都中巡行菩萨之尊姿，起喜悦之情，唱如次喜悦之偈：

二七一      彼母实有幸          彼父实有幸
            有斯夫之妇          实为真有幸

菩萨闻此而自思：「此妇人作如是语，〔到底〕人对人皆作如是看法，则母心、父心、妻心，皆归寂静1。然如何灭者，心实真正寂静耶？」菩萨之心已脱离烦恼，故如是思。彼思：「贪欲之火消时1，能得安静1，瞋恚之火、愚痴之火消时，能得安静，慢与邪见等之一切烦恼苦痛消时，能得安静。此妇人使予得闻善事，予为求涅槃而作此游行，今日此日，予不能不舍弃家庭生活，为离家出家之身，求取涅槃。予将向此妇人，当为师而赠其物。」彼由首取下价值十万两之真珠首饰，赠与棋萨憍昙弥。彼妇人自思：「悉达太子寄予思慕之情，赐予赠物。」彼女起喜悦之心。

注 1 此处有关Nibbayati与Nibbuta两语，应须注意此为语言上之游戏。在言此之前，应须注意次之三梵语。即：

1.nir＋√va（吹、冷、消）。由此语而生出Nirvana（涅槃）之语。

2.nir＋√vr（乐、满足、感觉幸福）＝Nirvita（满足、幸福、和平）。

3.ni＋√vr（围、包、覆、防）＝zNivrta（包围、覆盖、防止）。今本文中之Nibbayati为1之被动词（主动词（Nibbati）‧Nibbuta与12或3相关连，即可见为此各语之过去被动分词。奇尔达斯谓Nibbuta代表1与2。即具有1nir√va之过去被动分词（消、灭）之意。2mir√vr之过去被动分词（受乐、被幸、幸福、和平）之意。瓦伦之意大致与此相同。即混杂1与2而作成一种双关之戏语。最近由巴利原典刊行会（PlitextSociety）出版之巴利英语辞典之解释，稍有不同，然吾等以以上之解释为正，且认为十分正确而应加以言及之。因此相萨憍昙弥所云为2之意义（幸福之意）；

而菩萨则视作1之意义（消、灭、归寂静、静、得安静），可作以上等义之解释。

歌舞姬之丑态菩萨于大尊严、华美之中，返还自己宫中，卧于寝殿。于是立即有如天女之姿妇女等，以各类之饰饰身，熟练舞蹈音乐，执各种乐器，围绕菩萨，开始舞蹈、音乐、歌唱以乐菩萨之心；菩萨之心已脱离烦恼，对舞蹈等，丝毫不感兴趣，不久入眠。妇人等亦自思：「彼已成眠，予等徒劳何为？」于是各掷所持乐器而卧，味香之油灯，寂然燃烧。经时不久，菩萨醒觉，于卧榻上盘足趺坐，眺望彼妇人等掷出乐器之卧相。或流唾液口沬，污染四肢，或轧齿鼾声，或呓语张口，或敞胸怀，现怖厌相。菩萨见妇人等之丑态，出离诸欲之念，愈益迫切。而在装饰如帝释天宫菩萨所居之大高台上，宛如纵横遍地无数刺杀之死尸倾踬之墓场，三界如同被火之家1，「此实为祸，此实悲惨！」菩萨口唱感叹之偈，一心倾向出家。

注 1 三界为欲界、色界、无色界，为宇宙全体之意。

出城菩萨决心自思：「予今必须遂愿出家！」彼由卧榻起立，行至门前问曰：「在其处者谁？」敷席枕头而卧之车匿答曰：「尊，王子殿下，予为车匿。」王子：「予今日思欲遂行为大出家，汝且去备马！」车匿：「谨尊命令。」彼持马具往马厩而去，燃香油灯，见犍陟马王，立于素馨花叶棚盖之下，彼思：「今日须备此马。」于是附马具于陟身上。马知：「今日所附之坚固马具，与平时出游御苑所附之马具不同。予之王子今日将遂行心愿，为大出家！」马心满足而高嘶，其声震动扩往都中；但天人等遮蔽其音，不使他人得闻。菩萨于送车匿出后，思欲见幼儿一面，解趺坐而起立，赴罗睺罗母居之处，轻开室门，于此瞬间，见室中香油灯火，孤独点燃，罗睺罗之母卧于素馨、茉莉诸花大量散撒之床上，以手置幼儿之头上而眠。菩萨置足于地席之上而立，彼见此自思：「若予退妃之手抱儿，妃必醒觉，如是则予行将受阻碍。待予成佛之后，再来相会！」于是彼由宫殿下来。依本生谭之释义书中所述，「罗睺罗王子生将七日」；而他之释义书中，则未有记载；是故不作此解。菩萨由宫殿下来，来至马侧谓曰：「陟！今日汝须伴予行一夜之途程！如是予藉汝力成佛，将度一切人天世界！」彼作是语，乘上犍陟之背，犍陟由首到尾，体长十八肘，高亦与此相配；疾驰力强，全身纯白，如洗美丽砗磲之贝。此马嘶声及叩蹄之音，响彻都中，是故天人等以自己之威力，使其声不为任何人所闻，以蔽其马嘶声，马脚每一着地，则以掌置于其下。菩萨坐于马背中央，车匿则捉曳马尾，夜半来至大门之所。尔时王使菩萨于任何时皆不能开门外出，置其门之两扉如开其一，须用千人之力。菩萨有大力，以象计算，有百亿象之力，以人计算，为千亿人之力。于是菩萨思惟：「若门不开，则予乘犍陟背上，车匿捉尾，一同由犍陟支持两足，可飞越高十八肘之城壁。」车匿思惟：「如门不开，予使王子乘予肩上，以右手抱犍陟之腹，腋下靠紧马背，飞出城壁」尔时犍陟亦思：「若门不开，王子乘予背上，车匿捉予之尾，向上抬起，随予飞越城壁。」然若城门任何时皆不开放，此三者之思考，将以其中任何一种以达目的；但栖于门傍之天人，使门开启。此一瞬间，魔王思使菩萨归还，彼来立于空中曰：「汝不可行，自今七日，出现轮宝，汝将为一万二千小岛围绕四大洲之王，汝请归还。」菩萨：「汝为何人？」魔王：「予乃婆沙婆天！」菩萨：「予知轮宝出现，然予不思王位，予将成鸣响一万世界之佛。」魔王曰：「若是此后汝抱贪欲之念、瞋恚之念、危害之念时，予将前来捉汝。」为探寻菩萨之过失，彼将形影不离，随定菩萨。菩萨唾弃归己手中转轮王位如弃敝屣，毫不吝惜，以大光荣离都，于阿沙陀月满月之夜，月在天秤之座时出行；但心思再一次得见故都。当菩萨唯起此心时，大地恰如作破裂语曰：「大士！汝不可向后回观！」如陶工之回车。菩萨站立向都之方向眺望，指示此地应为犍陟建纪念之祠，犍陟使自己向当行之道，具大光荣，大尊严与具华美前途而去。

天人之奉送据传此时天人等于前后左右各揭举六万之炬火，其它天人等于大世界之边缘，亦揭举无量无数之炬火，又其它天人等、龙及金翅鸟等亦捧献天上之香、花环、粉香、熏香随行。巴利奢他伽花恰如出浓云降大雨时之状降下1，充满天空，无有间隙。天上升起歌声，六十种乐器及六百八十万乐器由四方鸣响，宛如海中云雨轰鸣，如由犍陀罗中大海之起啸音2。

注 1 巴利洽他伽为忉利天上之花。

2 由犍陀罗为须弥七金山之一。

阿奴摩河如是向尊严、华美之途前进之菩萨，于一夜之间，通过三个王国，到达远隔三十由旬之阿奴摩（常满）河时；然马不能前进耶？否！非不能前行也。此马恰如踏据于轴为中心之车轮边缘，回旋于一大世界之端，而于朝食之前还来，餐食自己调煮之食物。此时天人、龙、金翅鸟及其它诸天，由空中撒散之妙香、花环，积达至股上之高，菩萨等必须由此中脱出，以将绊脚之好香花环撕裂，故前进迟缓，只向前行三十由旬途程。于是菩萨立于河畔寻问车匿，菩萨：「此河为何名？」车匿：「此名阿奴摩河。」菩萨云：「予之出家亦将为阿努摩（非卑、尊胜）」，菩萨以踵叩马而为指示，马于是飞过幅宽八乌萨巴1河之对岸而立。

注 1 乌萨巴为一百四十肘，一肘为一尺八寸，一乌萨巴约当二百五十二尺。

落饰菩萨由马背下，立于广扩如银叶砂之河原，呼车匿。菩萨云：「友车匿！汝持予之璎珞与犍陟归去，予往出家之处。」车匿言：「王子殿下！予亦出家。」菩萨：「汝不能出家，可归去！」菩萨三度劝退，使其受璎珞与犍陟而自思惟：「予之发髻不与沙门相应！」然菩萨无适于切断毛发之物。彼思：「以刀断之。」于是右手执刀，左手握被头髻而断之。毛发存留二指，右卷附着头上，毛发之长度至菩萨一生皆为如是，须亦与之配合；后发及须，均不剃除。菩萨握断下之头髻，投向空中祝曰：「若予成佛止于空中，若不成佛，落于地上。」于是其髻之摩尼宝珠头卷，止于空中一由旬处。帝释天王以天眼见此，将其纳入长一由旬之宝函之中，安置于三十三天世界髻宝珠之祠内。

二七二    好香熏头缠          菩萨用刀断
          投彼向空中          世间第一人
          帝释具千眼          垂头见宝髻
          纳入金函中          修祠为供奉

迦提伽罗之友情菩萨复自思惟：「此伽尸国产之衣服，予为沙门，亦不相应。」于是有迦叶佛时，菩萨之旧友迦提伽罗（瓦工）大梵天思惟，自前一佛至今一佛之间相续不朽诚笃之友情，彼谓：「今日予之友人为大出家而来，予将为友人持去沙门之用具。」

二七三      三件法衣与一钵          剃刀与针及腰带
            加洒水布共八种          专心观行比丘用

犍陟之悲死于是彼持此八种沙门之道具来献。菩萨身着阿罗汉之标章，缠着」最上之出家服时向车匿曰：「车匿！汝向父王传予之言，谓予身平安无事。」车匿礼拜菩萨，右绕为礼而去，犍陟闻菩萨与车匿之语，立而自思：「予二度不能再见王子矣！」彼次第行进，不见菩萨之姿，悲痛不堪，胸张裂而死，出生三十三天为犍陟天人。车匿与王子告别乃唯一重之悲痛；今为犍陟之死，更为二重之悲痛所压，彼于悲泣中入于都中。

菩萨入王舍城如是菩萨出家，其地有名阿奴夷之庵婆树林。彼于其处，过七日间，一日行路三十由旬，入王舍城。菩萨入都，次第行乞。都中之人，拜见菩萨之姿相，以为护财狂象入王舍城，如阿修罗王入天宫，城中起大混乱。吏人等往王宫，告王曰：「大王！此人在都中行乞。彼为天人耶？为人耶？为龙耶？为金翅鸟耶？抑为其它何物，予等不知。」王立于宫殿之高台，见大士而起希有之感，命吏人曰：「汝等前往察看，彼若为怪物，出都即告消失；若为龙则潜往大地；若为人，则将食其所得之食。」大士持种种食物，混合一起归来，彼知：「此乃充分保予生命之物！」彼由进入时通过之门而出，往般荼婆山之荫凉处，向东方而坐，开始进食。然菩萨闻而反胃，食物欲由口中吐出，为彼可厌之食物所烦恼，此等食物为菩萨此生所未见。菩萨对此自诫曰：「悉达！汝生于易得饮食之家，经三年食香好米饭，佐以美味为副食；汝见一人着褴褛衣而思惟：『何时予将为如是之姿相，行乞而食，予将有如是之时机耶？』如是思考而出家，而今竟如是，是何故耶？」彼如是自诫，于是乃从容进食。吏人等窥见其状，前往告王，王闻使者言，急出都往菩萨处，敬服其殊胜威仪，王愿让渡一切主权。菩萨曰：「予不望物质之欲，烦恼之欲，予为求最上菩提而出家。」王虽尽一切语相劝，终未得其承诺。王曰：「汝确将成佛，汝如成佛，请先来我国。」以上言其概略，详情如出家经与释义书中所见之「出家故事中有眼者出家」之文可知。

两仙人菩萨与应诺王，次第游行，访阿罗逻迦兰仙与优陀罗罗摩子仙，得修禅定。彼知「此非菩提之道」，彼对其禅定，并不用力，彼于人天世界为示自己之力，思勤修大精进，赴优楼频罗，彼谓：「此处实为心境愉快之场所。」于是安住其地，入大精进。

五仙人以憍陈如为首之五出家者，于大小村邑王城等处行乞，而于此处与菩萨相遇。其后六年，于菩萨大精进期间，彼等思惟：「彼今将成佛，彼今将成佛。」扫除静室，奉仕其它大小勤务，为菩萨之从仆。

苦行菩萨思为极端之苦行，日惟摄食一粒之胡麻与米，经过一日，或全部断食；天人等欲由其毛孔注入滋养液，但被拒绝。因如是断食，菩萨极度瘦细，金色之身，变为黑色。三十二种大人之相好，亦隐而不现。某时观断息禅，大为痛苦所恼，失去意识，倒卧于经行处之地。天人等中有谓：「沙门瞿昙已死！」有谓：「此为阿罗汉之习性。」天人等其中谓菩萨已死者往净饭大王之处云：「汝之王子已死！」大王：「予之王子成佛而死耶？抑未成佛而死耶？」天人：「彼未成佛，彼倒卧于大精进场所而亡。」王闻此语，加以拒斥，王曰：「予未置信，予之王子未得菩提而死，断无此事。」王何故不予置信，因王礼拜黑执天行者之日不思议见阎浮树下静坐时之奇瑞故。当菩萨恢复意识后起立，天人等来王之处告知曰：「大王！汝之王子平安无事。」王曰：「予固知王子之不死也。」

苦行之放弃菩萨六年之苦行如空中楼阁，彼知：「此苦行非菩提之道。」为求摄取滋养食物，彼往大小邑行乞得食。于是菩萨之三十二种大人相好，复现原状，身体亦成金色。五群比丘等曰：「彼为六年苦行，不获一切智，今往村里行乞，为得滋养食物，如此之人，如何得成就一切智？彼趣豪奢，放弃精勤。吾等对彼具特别之期待，恰如大旱之望云霓，而今又有何用？」于是舍弃大士，各携衣钵，往十八由旬外之道，入仙人堕处修行。

乳糜供养尔时优楼频螺地方之将军村，于赛那尼长者之家有名善生之成年少女，彼女向一大榕树祈愿：「若予嫁入同血统之良家，初胎得男，每年予将以十万两金供养！」彼女作如是之祈愿。而正值大士苦行满六年时，彼女思于毘舍佉月满月之日，捧献供物。先以千头牝牛放牧于「杖蜜林」中，其乳使五百头牝牛饮之。而以五百头牝牛之乳，使八头牝牛饮之，如是最后所得之乳浓甘而滋养分多，行所谓乳之转寄。于毘舍佉月满月之日，彼女晨起思欲捧献供物，天明即起，出榨八头牝牛之乳，不使犊等行于牝牛乳房之傍，而置新乳器于乳房之侧，而乳汁自动流入器中。彼女见此不思议事，即亲手取乳，入新器中，亲自焚火，开始炊煮。其乳炊煮时，多起乳泡，向右回旋，一滴亦不外落，宠内亦不升烟。此时有四护世天子前来，于灶上轮流护守，大梵天翳以大伞，帝释天持炬火前来焚火。天人等以天人之威力，恰如以棒榨蜂巢之蜜，将二万岛欤围绕之四大洲中天人与人间必要之营养物集取前来，役入其中。天人等时时将此营养之物，少量投入，而佛成就菩提之日与入于涅槃之日，则全部投入锅中。

善生于此一日中见于其身之周围出现种种不思议事，彼告其下婢芬那（满）曰：「芬那！予等之神，今日甚喜。予今见此前所未有之不思议事，汝可急往神之住处探视。」下婢：「谨尊主命。」下婢应善生之语，急来树侧。菩萨于前夜得五大梦，彼自熟思：「今日必将成佛。」彼下决心，于天明时，整备行装，待托钵时至，晨起即往树下趺坐，身光照耀树之全体。芬那来至其处，见坐于树下关心东方世界之菩萨，身体放出光明，由树降下，亲来接受供物，坐于此处。彼女狂喜，急归向善生告知其事。善生闻语喜悦曰：「自今日以后，汝即为予之长女！」于是以与少女相应之饰品，悉数与之。而因菩萨成佛之日，须得价值十万两之金钵，善生起意以乳粥盛于金钵之内。于是使芬那持金钵来，思盛乳粥，向釜中窥探。乳粥恰如水中之莲瓣，悉数移转钵中，盛满钵内。善生以他之金钵，覆于钵上。上围卷布，以一切饰饰身，置其钵于自己头上，以大威神力往榕树之下，见菩萨而大喜，思菩萨为树神，一见之下，屈身步行，取头上之器，放置而开启，携馨香之花所浸之水，入于金瓶，往菩萨之处而立。瓦工大梵天所献之土钵，前次始终未离菩萨之侧，然此瞬问，忽然不见。菩萨因不见土钵，伸右手受水，善生以盛乳粥之金钵一同置于大士手上。大士观见善生，善生见状，礼拜菩萨而言曰：「尊者！请受予所捧献之物，请如愿发心！」「如予之得适心愿，尊者亦得成就心愿！」语毕，置价值十万两黄金之钵，如弃树之朽叶，不顾而去。

水浴于是菩萨由自己坐处起立，右绕榕树后，携钵往尼连禅河之岸。彼处有数十万诸大菩萨于达上菩提之日，下往河中而为水浴之善住水浴场。菩萨亦于岸边置钵，下往水浴场而为水浴。身着阿罗汉之标章，亦即代表数十万诸佛之衣服，向东方而坐，将以乳粥制成如带核之熟多罗果大小四十九个团子，少水而甘，悉数食竟。此为菩萨于成佛七七日间于菩提道场之食物。此七七日间，无乳粥以外之食物，亦无水浴、洗面及大小便，惟以定乐、向果之乐度日。

逆流之奇迹如是食乳粥毕，取金钵云：「若能今日成佛，此钵逆流而止，若不能成佛，则顺流而下。」语毕投钵，钵断水流往河之中央，如加速之疾马，逆流上行八十肘，于一曲角处沉没，至迦罗（时）龙王之宫殿，与过去世三佛所用之钵相撞，发铿鸣之音而止于最下。迦罗龙王闻其音谓：「昨日一人之佛出世，今日一人之出世佛。」彼述诗数百句表示赞意。龙王由大地升空至满一由旬三伽乌达量时，则昨日与今日相同。菩萨于河岸满开之沙罗树林中，过午而至黄昏花落之时，由天人等所饰之幅宽八乌萨巴道路上起立，如狮子之状，赴向菩提树之方。龙、夜叉、金翅鸟及其它神众，捧天上香花，响亘天上之音乐，一万世界以一色之香，一色之花环，发一色喝采之声。

四方观察尔时有刈草之男吉祥由对方而来，见大士之状，已知其故，献草八攫。菩萨受草，登上菩提道场，由南向北而立。瞬时南之大世界思将下沉至无间地狱，东之大世界上达至有顶天。菩萨自思：「此非应成上菩提之处。」乃右绕往西方向东方而立。于是西之大世界思将下沉至无间地狱，东之大世界上达至有顶天。每立之处，如据轴为台足踏大车轮端时之状，大地即向一方倾斜。菩萨自思：「此亦非应成上菩提之处。」乃右绕往北方向南方而立。于是北方之世界思将下沉至无间地狱，而南方之大世界上达至有顶天。菩萨自思：「此亦非应成上菩提之处。」乃右绕往东方向西方而立。东方乃一切诸佛盘足趺坐之处，此处无有震摇。大士知「此处不为一切诸佛所弃，又无震动之处，应可打破烦恼之牢笼。」菩萨取吉祥所献之草，振抖其头，立即成一十四肘之座。此座为绘工、陶工难以写制之坚固。

菩萨之决心菩萨于菩提树干前，面向东方，以如金刚坚固之心：「假令我之皮肤筋骨、全身血肉干枯，我如不成正觉，誓不解此踟趺之坐！」彼坐于雷击而不坏不动之金刚座上。

恶魔之来袭尔时魔罗天子曰：「悉达太子欲出予之领域，予能忍受其出耶？」彼往魔军之处，告知此事，魔音轰动，率同魔军而来。魔军延续于魔王前方亘十二由旬，左右十二由旬，后方至大世界之端。吼叫之声至上方九由旬之高，响彻一千由旬之大地为崩裂之状。魔罗天子骑高百五十由旬之奇梨尔迦罗（山带）象，生有千手，持各种武器，他之魔王眷属每人各持不同武器，具与普通之人不同面貌之怪物等，以压倒之势，奔向菩萨。

另一方面，一万世界之天人等，向大士赞歌，帝释天吹上胜之螺贝，螺贝长百二十肘，一次吹鸣，响彻四月问而后止。摩河迦罗龙王更作百句赞诗，大梵天王翳白伞而立。当魔军渐近菩提道场时，天人一人亦难立足，面向菩萨，当场逃去。迦罗龙王潜入大地，入曼蛰利迦龙之五百由旬宫殿之内，以双手掩面而卧。帝释天背负上胜之螺贝立于大世界之边缘，大梵天置大白伞于大世界之端，还归梵天世界而去。天人无一人得能立足。

大士唯一人独坐，魔王语其眷属曰：「汝等大众！净饭之子悉达，非比他人，吾等不能正面作战，须由后方进攻！」大士环顾三方，见天人悉皆逃去，其处已空，见魔军再由北方推进而来，「如是众多魔军，为予一人而奋战努力，予之父母兄弟及亲族无一人在此；但十波罗蜜为予长养之侍者，予将以波罗蜜为楯，振波罗蜜之刀，击退魔军！」于是静坐回想十波罗蜜。

九岚魔罗天子思惟：「予将以九岚攻击悉达。」于是大起旋风。瞬时由东及其方位起风，暴风具有破坏半由旬、二三由旬之山峰，森林之灌木、乔木连根拔起，及粉碎大小村邑之威力，而依大士之功德威力，与以减杀，风达菩萨身旁，法衣之边，皆不能动。

于是魔王思惟「予将以水压倒杀之。」于是天将大雨，依其威力，起千层百层种种异状之云，降雨之势，破坏大地，大洪水达到森林树木之上方，但不能使大士之衣有露滴之湿。

继之又起岩石之雨，大山之峰，扬起烟焰，飞来空中，及达菩萨身边，则均变为天上之花球。

继之又起乱击之雨，单刃双刃之刀枪剑战，扬烟举焰，飞舞空中而来，及达菩萨身边，化为天上

之花。

继之又起热炭之雨，如肉色花之炭火由空中飞来，落于菩萨足下，化为天上之花。

继之又起热灰之雨，非常炽热火色之灰由空中飞来，落于菩萨足下，分散成为旃檀粉末。

继之又起砂雨，扬起甚微细砂粒，烟立扬焰，由空中飞来，落于菩萨足下，化为天上之花。

继之又起泥雨，其泥土扬起烟焰，飞来空中，但落于菩萨足下，化为天上之涂香。

于是最后魔王思惟：「予将以此吓走悉达！」于是起四种要件（地、水、火、风）之大黑闇，但达至菩萨身边，则如被太阳光所征服而黑闇消失。

如是魔王虽以此风、雨、石、乱击、热炭、热灰、砂、泥土、闇黑之雨，仍不能赶走菩萨，魔王曰：「汝等何故朦胧不动，向前捕杀，将其赶走！」彼命令眷属，自乘于奇梨尔迦罗（山带）象之背上，执轮盘接近菩萨曰：「悉达！速由座起立，此非汝之物，乃我之物！」大士闻其语云：「汝不遂行十种波罗蜜，亦不果行十种最上波罗蜜、十种近小波罗蜜、五种大施，种种利益行、利世行、菩提行；故此踟趺座非汝之物，乃我之物！」焦虑之魔王怒不可遏，向大士投出轮盘，但此轮盘化为花盖止于菩萨回想十波罗蜜之头上。附以利刃之轮盘，若于其它场所，经彼忿怒投出，则虽粗大之石柱，亦将如竹笋之被击碎，然今对菩萨投出，则如投花盖而止。魔王眷属皆曰：「此次〔看！〕彼将由座起立而逃！」于是执一大石山投出，然在菩萨回想十波罗蜜之前，如一花球滚落于地上。而立于大世界边缘诸天人等，伸首摇头，寻思眺望：「此极美之悉达太子，非将丧失身体耶？太子将如何处置？」

菩萨曰：「昔日果行波罗蜜之诸菩萨成就上菩提之日所得此座，今乃为我之物。」彼向魔王问云：「魔王！何人证明汝有所施？」魔王云：「我有如是多数证人！」彼向魔眷伸手。尔时魔之眷属齐声叫唤：「予为证人！予为证人！」其音声如震裂大地之状。于是魔王向大士云：「汝施施物时之证人为谁？」大士：「汝施施物时之证人，为有心识之物；然我于此处无任何有心识之证人。我于他生所施之施物，暂置不论，我生为『一切度』时，曾行七百遍之大施，彼时之证人，乃此不具心识之厚载之大地。」大士由法衣中伸右手指向大地云：「予生为『一切度』行七百遍之大施时之证人，为汝耶抑非汝耶？」大地曰：「予为尔时汝之证人！」于是出百之音声、千之音声吶喊压倒魔军。

魔军退散如是大士向自身自语云：「悉达！汝为大施，最上之施！」当彼回忆「一切度」之施时，高百五十由旬之奇梨尔迦罗象屈膝，魔王眷属弃其头饰与所著之衣服，纷纷向四面八方逃散。

于是天人之群见魔军逃去曰：「魔王已败，悉达太子胜矣！予等捧献胜利之物。」龙诱龙至，金翅鸟诱金翅鸟，天人诱天人，梵天诱梵天，手执香花，来至大士菩提座前。当彼等来至其处时，其它一万大世界之天人等献花环、香、涂香而唱种种之赞歌曰：

二七四      「祥瑞者佛得胜利          恶害魔王今败北」
            菩提道场龙群悦          尔时齐呼胜大仙
二七五      「祥瑞者佛得胜利          恶害魔王今败北」
            菩提道场金翅鸟          尔时齐呼胜大仙
二七六      「祥瑞者佛得胜利          恶害魔王今败北」
            菩提道场天人悦          尔时齐呼胜人仙
二七七      「祥瑞者佛得胜利          恶害魔王今败北」
            菩提道场梵天悦          尔时齐呼胜大仙

其它一万大世界之天人等，献花环、香、涂香，歌种种赞歌而立。

大悟如是于太阳尚未西倾，大士击退魔军，恰如表示敬意，菩提树之幼芽及赤珊瑚色之叶垂于大士法衣之上。彼于初夜获宿住智，中夜清净天眼，后夜为缘起观。当菩萨思量十二句缘起之样式、前后及顺逆时，一万世界之海端起十二遍震动。于太阳东升之时，一万世界齐声唤出：「菩萨获一切智，庄严一万之世界！」东之大世界端揭举幢幡之光，达到西之大世界端，西之大世界端揭举者达东之大世界端，北之大世界端揭举者，达南之大世界端，南大世界之端揭举者达北之大世界端。大地平面上揭举幢幡之光达到梵天，梵天幢幡之光达到大地平面之上。一万大世界中，诸树开花结实，结实诸树，颇受负担果实之累。茎放茎之莲花，枝放枝之莲花，蔓放蔓之莲花，空中垂下开放之莲花，地上破盘石向上生七茎之莲花。环顾一万世界如投上花球之状，或如地上扩展花之敷物。大世界内部八千由旬之中间为地狱，太阳之光，不能照明，而今则为唯一之光明所照。深八万四千由旬大海之水变甘，河水止流。生盲之人见色，聋者闻音，跛者能行，枷锁自行脱落。

如是以无限与庄严表示敬意，于出现种种不思议中，菩萨获一切智，唱一切诸佛必唱之感动之颂：

二七八        求屋舍工人 1        而此不得见
            多生驱轮回          辗转生死苦
二七九        屋工今得见 2        不再构家屋
            汝之桷材破          栋梁亦被毁
            汝心至灭度          诸爱达灭尽

如此由兜率天至此方菩提道场获一切智间之话，应知此为不远因缘谭话。

注 1 法句经第一五三偈，长老偈第一八三偈。

2 法句经第一五四偈，长老偈第一八四偈。
